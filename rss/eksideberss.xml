<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-19 20:16:08.968961</lastBuildDate><item><title>[2025/11/18] 1. evlenilecek kişiye verilebilecek garantiler</title><link>https://eksisozluk.com/entry/179886699</link><description><![CDATA[<div class="content content-expanded">
    kendisine vereceğim tek garanti aldatmamak olur. o yüzden "ölene kadar seveceğim" , "her zaman mutlu edeceğim" gibi klişe ve melodram dolu ve iddialı cümleler asla kuramam, ama en azından aramızda iradi veya akdi bir söz (sözleşme) varsa ona sonuna kadar uyarım. <br/><br/>hayat, büyük konuşacağımız cümleler kurmak için fazla kısa. yarın bir başkasına aşık olabiliriz, hislerimiz değişebilir, karakterler çatışabilir ya da dış faktörler aramıza girebilir. bunların hiçbirine asla olmaz diyemem. bence bunu kimse diyemez. her ayrılan sanki artık sevmediği için mi ayrılıyor ? sanmıyorum. <br/><br/>ama şu sözü verebilirim. ilişki sürdüğü müddetçe, dürüst olurum. aldatılmayacağının garantisini sonuna kadar veririm. artık sevmiyorsam, başkasından hoşlanıyorsam da bunu paylaşır bitirir gerekiyorsa yeni ilişkiye başlarım.<br/><br/>kulağa acımasızca gelebilir ama en azından dürüstçe bir yaklaşım sergiliyorum. bence en önemli şeylerden biri bu.
  </div>]]></description><guid>https://eksisozluk.com/entry/179886699</guid><pubDate>Tue, 18 Nov 2025 11:05:00 -0000</pubDate><dc:creator><![CDATA[kimin tenisi daha buyuk]]></dc:creator></item><item><title>[2025/11/18] 2. 40 yaş üstü yazarlardan gençlere tavsiyeler</title><link>https://eksisozluk.com/entry/179885915</link><description><![CDATA[<div class="content content-expanded">
    40'lı yaşlarıma geldiğimde şunu çok net gördüm. doğruluk ve dürüstlük, insanın hayatında sahip olabileceği en değerli iki karakter özelliği. bunlardan taviz vermeden yaşadığınızda, duruşunuzla çevrenize farkında bile olmadan örnek oluyorsunuz.<br/><br/>hayat gerçekten çok hızlı geçiyor. geriye dönüp baktığınızda kalıcı olan şey ne paranız, ne başarılarınız, ne de insanlar arasında geçici olan övgüler… kalıcı olan tek şey, geride bıraktığınız iz ve insanlara hissettirdiğiniz güven.<br/><br/>o yüzden ne yaparsanız yapın, doğruluk ve dürüstlükten vazgeçmeyin. duruşunuz sağlam olsun. varoluşunuzla çevrenize güç veren, güven veren biri olun. unutmayın, karakteriniz sizin en büyük mirasınızdır.
  </div>]]></description><guid>https://eksisozluk.com/entry/179885915</guid><pubDate>Tue, 18 Nov 2025 00:06:00 -0000</pubDate><dc:creator><![CDATA[freudunterapisti]]></dc:creator></item><item><title>[2025/11/18] 23. kıskanmak (dizi)</title><link>https://eksisozluk.com/entry/179902273</link><description><![CDATA[<div class="content content-expanded">
    mediha'nın jokeri fena sıkmaya başladı. senaryo iyi gidiyorken hoop joker araya giriyor ve dizinin tüm akışını mahvediyor. kahyaya çaptın tamam, karısını ayarladın tamam, aynı anda 50 kişiyi birden takip ediyorsun tamam, eee hastanede dna değiştirmek nedir? dandik bi karaktere god mode yazılmış, senaristler sıkıştıkça topu ona atıyorlar
  </div>]]></description><guid>https://eksisozluk.com/entry/179902273</guid><pubDate>Tue, 18 Nov 2025 22:22:00 -0000</pubDate><dc:creator><![CDATA[memisak]]></dc:creator></item><item><title>[2025/11/18] 24. birazdan kudurur deniz</title><link>https://eksisozluk.com/entry/179892271</link><description><![CDATA[<div class="content content-expanded">
    takip ettiğim bir yazar arkadaşım sabah gönderdi.<br/>dinledim… bilmiyordum ben yani. bazı şarkılar var, geç keşfediyorsun işte…<br/><a class="b" href="https://www.eksisozluk.com/?q=yusuf+hayalo%c4%9flu">yusuf hayaloğlu</a> nasıl yazmışsa,<br/><a class="b" href="https://www.eksisozluk.com/?q=ahmet+kaya">ahmet kaya</a> da aynı yerden can vermiş. <br/><a class="url" href="https://open.spotify.com/track/6fpryPxbvJwzjgcHt7qTwE?si=5Gtr_swWTUqjeZnYIx0kAA&amp;context=spotify%3Asearch%3Abirazdan%2Bkudur" rel="nofollow noopener" target="_blank" title="https://open.spotify.com/track/6fpryPxbvJwzjgcHt7qTwE?si=5Gtr_swWTUqjeZnYIx0kAA&amp;context=spotify%3Asearch%3Abirazdan%2Bkudur">birazdan kudurur deniz</a><br/>birazdan dalgaların sırtından<br/>üst üste fışkıran rüzgârlar<br/>bir intikam gibi saldırınca üstüne<br/><br/>yüzüne şarkılar çarpar<br/>yüzüne şiirler çarpar ağlarsın<br/><br/>sen artık sen artık<br/>buralarda duramazsın<br/><br/>artık sazın bağrı mı olur<br/>kimsenin bilmediği bir ağrı mı<br/>gider kendine gömülürsün<br/>yoksa bu şehir bu sokaklar<br/>seni alır kullanır seni alır kullanır<br/>santim santim çürürsün<br/><br/>bazen bir uçurum kalır<br/>bazen de martıların ardından<br/>velvele koparan bir leş kalır<br/>bir intihar gibi puşt olunca sevdalar<br/><br/>sırtını duvara yaslar<br/>sırtını ağaca yaslar susarsın<br/><br/>sen artık hiçbir sözü<br/>hiçbir sözü kaldıramazsın<br/><br/>şimdi bir yeni sevda mı olur<br/>kimsenin kapını çalmadığı bir inziva mı<br/>tutar sıfırdan başlarsın<br/>yoksa bu ilişkiler bu zaaflar<br/>seni yiyip bitirir seni yiyip bitirir<br/>dirhem dirhem azalır-sın<br/><br/>edit; spotify link açılmıyormuş, ilave youtube link ekliyorum. <a class="url" href="https://music.youtube.com/watch?v=eMT4SCRqGT4&amp;si=HLidvYvrQF2hwLjO" rel="nofollow noopener" target="_blank" title="https://music.youtube.com/watch?v=eMT4SCRqGT4&amp;si=HLidvYvrQF2hwLjO">birazdan kudurur deniz youtube</a>
</div>]]></description><guid>https://eksisozluk.com/entry/179892271</guid><pubDate>Wed, 19 Nov 2025 18:07:00 -0000</pubDate><dc:creator><![CDATA[adimbendesakli]]></dc:creator></item><item><title>[2025/11/18] 25. midye dolma</title><link>https://eksisozluk.com/entry/179898013</link><description><![CDATA[<div class="content content-expanded">
    ben bu işin ithalatını, ihracatını ve hatta imalatını yaptım. haftalık analizlerini 3. taraf kontrol firmalarına yaptırmayan çiftliklerden midye tedarik etmiyorduk. ya güvenilir butik üreticiden ya da kurumsal firmalardan yemek gerek. <br/><br/>midyede bir diğer büyük tehlike tezgaha indikten sonra ertesi gün satılan midyedir hem pilavı hem midyesi bozulur, limonu sıkınca farketmez dandik midyeymis der bir iki tane yersiniz. <br/><br/>bir diğer sıkıntı da midyenin düzgünce temizlenmemesidir. eğer midyenin içinde yeşil bir şey görüyorsanız yemeyin ve yolunuzu değiştirin. o yeşil kısım midyenin denizden süzdüğü ağır metaller dahil her şeyi biriktirdiği kısmıdır. <a class="url" href="https://youtu.be/S5DJtrGUog8?si=7-9BInUBDemf1H85" rel="nofollow noopener" target="_blank" title="https://youtu.be/S5DJtrGUog8?si=7-9BInUBDemf1H85">görsel örnek</a><br/><br/>edit: büyük/butik<br/><br/>debe sonrası gelen sorular üzerine: <br/><br/>birinci önceliğimize en sağlıklı midyeye ulaşmayı koyarsak;<br/>-donuk midye dolma: dardanel midye dolma, nora midye dolma her ikisi de kendi çiftliklerinde ab standartlarında üretim yapmaktadırlar. dardanelin çiftlikleri çanakkale gelibolu ve eceabat arasında, nora'nın çiftlikleri ise balıkesir erdek açıklarında kuruludur. nora su ürünleri carrefoursa ile işbirliği içerisindedir.<br/>-ayaküstü midye dolma: midyeci ahmet ve yasin ikisi de marmara ve ege açıklarındaki çiftliklerden ürün tedarik ediyor. her iki firma da kurumsallaştığı için ürünlerin rapor ve analizleri konusunda başarılı olduklarını düşünüyorum.<br/>-kabuklu midye: alıp kendim yaparım ben diyorsanız kocaman balıkçılık ya da dardanel kabuklu midyeleri tercih edebilirsiniz.<br/><br/>bölgesel tavsiye verecek olursam da çanakkale/gelibolu da yerleşik ve bu bölgede güvenli çiftlik midyesi üretimi ve midye dolma imalatı yapan <a class="b" href="https://www.eksisozluk.com/?q=gelibolu+deniz+%c3%bcr%c3%bcnleri">gelibolu deniz ürünleri</a> iyi bir üreticidir. hem kabuklu midye hem pişmiş midye dolma satıyor. dondurulmuş midye dolma markaları da var ancak satışı nerelerde yapılıyor bilmiyorum.<br/><br/>butik midyecilerden midye dolma yiyecekseniz de kabuklu midyeyi nerden tedarik ettiğini sorabilirsiniz misya su ürünleri gibi büyük üreticilerden tedarik ediyorlarsa güvenle tüketebilirsiniz. misya'nın çiftlikleri de güney marmarada koyun adası açıklarındadır.
  </div>]]></description><guid>https://eksisozluk.com/entry/179898013</guid><pubDate>Wed, 19 Nov 2025 15:42:00 -0000</pubDate><dc:creator><![CDATA[birbirceyrek]]></dc:creator></item><item><title>[2025/11/18] 26. les grandes baigneuses</title><link>https://eksisozluk.com/entry/179890831</link><description><![CDATA[<div class="content content-expanded">
    orijinal adıyla <a class="b" href="https://www.eksisozluk.com/?q=les+grandes+baigneuses">les grandes baigneuses</a> (büyük boy yıkananlar: <a class="url" href="https://soz.lk/i/yzl1887m" rel="nofollow noopener" target="_blank" title="https://soz.lk/i/yzl1887m">görsel</a>), <a class="b" href="https://www.eksisozluk.com/?q=paul+cezanne">paul cezanne</a>’ın "yıkananlar" serisinin en büyük boyutlu ve en etkileyici eseridir. sanatçının yaklaşık yedi yıl boyunca aralıklı olarak üzerinde çalıştığı bu dev tablo, 210.5 x 250.8 cm. ölçülerinde ve günümüzde de philadelphia sanat müzesi'nde sergilenmektedir.<br/><br/>isterseniz önce cezanne'ın üslubu ve sanat tarihindeki yeri ile başlayalım.<br/>paul cezanne (1839-1906), yalnızca insan figürünün tasvirini değiştirmekle kalmamış, aynı zamanda <a class="b" href="https://www.eksisozluk.com/?q=fovizm">fovizm</a> ve <a class="b" href="https://www.eksisozluk.com/?q=k%c3%bcbizm">kübizm</a> gibi sanat akımlarını da etkileyerek; bir yandan geometrik soyutlama biçimleriyle geniş kompozisyon alanları yaratmış, diğer yandan da küçük formları düzlemsel vuruşlarla birleştirmiştir. yani bir anlamda <a class="b" href="https://www.eksisozluk.com/?q=empresyonizm">empresyonizm</a> ve <a class="b" href="https://www.eksisozluk.com/?q=k%c3%bcbizm">kübizm</a> arasında köprü oluşturmuştur. cezanne'ı çağdaşlarından ayıran (<a class="b" href="https://www.eksisozluk.com/?q=monet">monet</a>, <a class="b" href="https://www.eksisozluk.com/?q=manet">manet</a>, <a class="b" href="https://www.eksisozluk.com/?q=pissarro">pissarro</a>, <a class="b" href="https://www.eksisozluk.com/?q=renoir">renoir</a> vb.) en önemli özellik de budur zaten. zira o, sadece renklerle değil, biçim ve yapısal sorunlarla da ilgilenmiştir. bunu, insan figürleri ve özellikle de yıkanan kadınlar serisi üzerine yaptığı iki yüzü aşkın desen araştırmaları/eskizlerinden de anlayabiliyoruz. <br/>dolayısıyla büyük boy yıkananlar tablosu cezanne'ın üslubunu yansıttığı en güzel resimlerinden ve <a class="b" href="https://www.eksisozluk.com/?q=modern+sanat">modern sanat</a>ın başyapıtlarından da biridir. tıpkı "kağıt oynayanlar", "sainte victoire dağı", "elmalı naturmort" vb. eserlerinde olduğu üzere.<br/><br/>büyük boy yıkananlar'ı biraz daha detaylı bir şekilde inceleyecek olursak:<br/>öncelikle bu şaheser tam anlamıyla kusursuz bir simetriye sahiptir. iç içe geçmiş bir uyumla birlikte bazı zıtlıklar da söz konusudur elbette. mesela bir taraftan mavi ve turuncu tonları resmi durağanlıktan dinamizme dönüştürürken, diğer taraftan da figürlerin rahat tavırları tablodaki devinimin dengelenmesine yardımcı olmaktadır. bir başka tezatlık da figürlerin ele alınış biçimindeki sadelik ile ağaçların ihtişamlı bir piramit şeklinde yükselmesidir.<br/>resmin en karakteristik özelliği ise, ikizkenar üçgen biçimli sağlam bir merkezinin olması, ve her biri değişik açılardan çizilmiş figürlerin bu üçgen içinde konumlandırılmasıdır. <br/>klasik perspektif kurallarının geçersizliğini de unutmamalı elbette. çünkü perspektif, pek çok cezanne resminde olduğu gibi, <a class="b" href="https://www.eksisozluk.com/?q=uzakl%c4%b1k">uzaklık</a>-<a class="b" href="https://www.eksisozluk.com/?q=yak%c4%b1nl%c4%b1k">yakınlık</a>-<a class="b" href="https://www.eksisozluk.com/?q=kont%c3%bcr">kontür</a> ilişkisi ile değil, <a class="b" href="https://www.eksisozluk.com/?q=renk+de%c4%9ferleri">renk değerleri</a> ve yumuşak geçişlerle oluşturulmuştur.<br/><br/>plansal açıdan ele alındığında ise: kompozisyonun tamamının kadınlardan oluşan eserde figürlerin çoğunluğu birinci plandadır. resmin atmosferi soğuk renklerin hakimiyetine rağmen, oldukça huzurlu ve dingindir. gökyüzündeki mavi tonlarının kalın fırça dokunuşlarıyla sağladığı ferahlık, sanki figürlerin daha özgürce hareket edebilmeleri için geniş tutulmuş; tuvalin bazı alanlarındaki transparan boya ile de figürler zamanı olmayan bir boyuta taşınmıştır. cezanne'ın hafif kıvamlı boya uygulama tekniği bu eserde de mevcuttur. <br/>dolayısıyla resimdeki figürler hem birbirlerinden bağımsız, hem de bir bütünlük içindedirler. dikkat ederseniz sağ taraftaki ağaca yaslanan ve izleyiciye bakan figürün dışındaki tüm figürler de neredeyse anın sonsuzluğu içinde kaybolmuş gibidirler.<br/><br/>ve tabloya ilham veren coğrafya <a class="b" href="https://www.eksisozluk.com/?q=aix-en-provence">aix-en-provence</a>...<br/>malumunuz olduğu üzere <a class="b" href="https://www.eksisozluk.com/?q=emile+zola">emile zola</a> ile çocukluk günlerini geçirdiği ve eşsiz güzelliklere sahip olan aix-en-provence, cezanne için çok değerli, hatta tılsımlı bir yer idi. her ne kadar ilerleyen zamanlarda zola ile arkadaşlığı aynı sıcaklıkta devam etmemiş olsa da, cezanne'ın son yıllarında yaptığı resimler çoğunlukla <a class="b" href="https://www.eksisozluk.com/?q=aix-en-provence">aix-en-provence</a> temalı ve "sainte-victoire dağı" ile "yıkananlar" konusu da tuvaline en fazla yansıyan imgelerdir.
  </div>]]></description><guid>https://eksisozluk.com/entry/179890831</guid><pubDate>Tue, 18 Nov 2025 09:34:00 -0000</pubDate><dc:creator><![CDATA[gurusworld]]></dc:creator></item><item><title>[2025/11/18] 27. rafa silva</title><link>https://eksisozluk.com/entry/179894705</link><description><![CDATA[<div class="content content-expanded">
    fifanın bu tip oyunculara net cezai işlem uygulaması lazım.<br/>sen yıllık 6 milyonu indir cebe canın istemeyince keyfine göre idmana çıkma futbolu bırakcam de<br/>millet asgari ücretle canhıraş çalışıp bilet kovalasın bu götverenin triplere bak.<br/>maaşı yatmasın fifaya cas'a koşarlar profesyonel dünya desinler hakkıdır.<br/>ama senin şu an yaptığın nedir göt oğlanı<br/>birde neymiş alacaklarından feragat edecekmiş serbest bırakılmasını istiyormuş <br/><br/>tanım: beşiktaşın bonservisiyle birlikte göndermesi gerektiği, bu ihtimal dışında maaşını ödeyip sözleşme süresi sonuna kadar kadrosunda tutması gerektiği portekizli bir diğer oevladı futbolcu<br/>not: fenerbahçeliyim
  </div>]]></description><guid>https://eksisozluk.com/entry/179894705</guid><pubDate>Tue, 18 Nov 2025 13:29:00 -0000</pubDate><dc:creator><![CDATA[monel14]]></dc:creator></item><item><title>[2025/11/18] 28. çin japonya gerginliği</title><link>https://eksisozluk.com/entry/179888866</link><description><![CDATA[<div class="content content-expanded">
    ülkemiz, küçük ülkelerin küçük sorunlarına o kadar odaklanmış ki, dünyada yaşanan büyük gerilimle ilgili hiçbir yerde doğru düzgün bilgi yok. şu anda japonya’dayım ve ortam gerçekten aşırı gergin. borsa çakıldı, çinli turistler aniden rezervasyonlarını iptal etti ve çin ile gerilim hızla tırmanıyor.<br/><br/>özetleyeyim:<br/><br/>üç gün önce japonya’nın yeni başbakanı, tayvan’a yönelik olası bir çin müdahalesinin japonya açısından askerî bir savaş sebebi (“casus belli”) sayılacağını açıkladı. bu, japonya’nın son 80 yıldır kullanmadığı kadar sert bir dil. çin, tayvan’ı kendi öz vatan toprağı olarak görüyor. açıklamanın ardından çin, japonya’ya nota verdi ve tüm çinli turistlere japonya seyahatlerini iptal etmeleri için baskı yaptı; oluşacak zararların devlet tarafından karşılanacağını duyurdu.<br/><br/>japon başbakanı ise geri adım atmadı. sözlerinin arkasında durarak, tayvan’a yapılacak bir müdahale durumunda japon öz savunma kuvvetleri’nin savaş pozisyonuna geçeceğini ve bunun açık bir savaş sebebi olacağını söyledi. “herkes ayağını denk alsın” şeklinde çok net bir mesaj verdi. çin de söylemini giderek sertleştiriyor.<br/><br/>olayın arka planı ise şöyle:<br/>ikinci dünya savaşı bitene kadar tayvan, japon toprağıydı. japonya; milliyetçi çinliler yenilse de tayvan'i elinde tuttu. ardından komünist çin güçleri, yıpranmış milliyetçi çin ordusunu yenince milliyetçiler bu kez tayvan'a sığınma başvurusunda bulundu ve japonya kabul etti. yani tayvan’ın bugünkü durumu bir işgal sonucu değil, bir sığınma sonucu. çin ise tayvan’ı hâlâ kendi anakarasının bir parçası olarak görüyor. japonya ise ilk kez, tayvan üzerindeki tarihî haklarını bu kadar sert bir dille hatırlatmış oldu.<br/><br/>bu arada tayvanlılar son bir yıldır ülkeyi terk ediyor; savaşın yaklaştığı düşünülüyor. daha ilginç olanı ise tayvan’ın, abd’nin teslim etmesi gereken f-16 block 70’leri hâlâ alamadığı için uluslararası tahkime gitmeye hazırlanması.<br/><br/><a class="url" href="https://www.airturkhaber.com/manset/cin-japonya-gerilimi-havayollarini-vurdu/" rel="nofollow noopener" target="_blank" title="https://www.airturkhaber.com/manset/cin-japonya-gerilimi-havayollarini-vurdu/">link</a>
</div>]]></description><guid>https://eksisozluk.com/entry/179888866</guid><pubDate>Tue, 18 Nov 2025 03:43:00 -0000</pubDate><dc:creator><![CDATA[zuma tatonka]]></dc:creator></item><item><title>[2025/11/18] 29. günlük</title><link>https://eksisozluk.com/entry/179888605</link><description><![CDATA[<div class="content content-expanded">
    17 kasım 2025, pazartesi.<br/>buffalo, new york.<br/><br/>mesleği nedeniyle irileşmiş kamyoncuların gözlerindeki ışıklarsınız hep. parlıyorsunuz uzaklarda. doğru düzgün aydınlatmasanız da etrafınızı, yine de bi umutsunuz yalnız yaşayanlar için. başımız sıkışırsa size sığınırız.<br/><br/>geyikler var yolun kenarında. az sonra tırın altında kalıp ezilecek bir tanesi. geyikler var yolun kenarında. güzel gözlü, güzel burunlu, güzel kuyruklu geyikler. tıpkı kübra gibi. kübra da güzel gözlü, güzel burunludur. kuyruğu olmasa da, güzel bir poposu vardır ayıptır söylemesi.<br/><br/>geçen hafta haftaların en kazançlısıydı. üç bin dolardan fazla kazandım bir haftada. noel sezonu hissettirmeye başladı kendisini. on bir ayın sultanı kasım'da başlar okyanus ötesinde. kara cuma'dan noel bayramına kadar satabildiğini satacaksın.<br/><br/>borçlarım biraz daha azalacak. ocak ayında mesut da bana olan borcunu ödeyince borçlarım çok daha fazla azalacak ondan sonra. bir de tuğrul'un altı bin dolar ödemesi gerekiyor ancak iki buçuk yıl sürecek onun o ödemeyi bitirmesi. kız kardeşime yapacak ödemeleri. her hafta elli dolar. allah bereket versin. ödememezlik yapmazsa tabii. ödesin bi zahmet ama di mi? böyle taksitlendirme görülmedi.<br/><br/>tatlı tatlı kızlara bin lira hediye edip duruyorum. bin liraya iki bira içerler belki anca ama iki bira karşılığı, iki merheba diyorlar ya, ben de o merhabalarla tutunuyorum işte hayata.<br/><br/>tutunamadım. tutunamadım şiirlere, şarkılara. en sevdiklerim listesindedir bu hep en tepelerde. ışın karaca da tombik bir kadındı. tombik kadınları hep sevmişimdir. ışın karaca'yı da beğeniyordum.<br/><br/>ışın diye bir kız vardı tiyatro kulübünde. memeleri kocamandı. bir de arkadaşı vardı aslıhan. aslıhan amerika'da şimdi. bir amerikalıyla evlenmişti üniversite bittikten sonra.<br/><br/>o aslıhan'ı beğenen soner vardı bir de. kulübün en yakışıklı delikanlısıydı. saçları uzun, gözleri maviydi. gitar çalıyordu kafelerde barlarda. bir gün yolda beğendiğim için indiği durakta inip tanıştığım özge'yi götürmüştüm soner'i dinlemeye. özge de soner'i beğenmişti. güzel kızları, yakışıklı adamlarla görmek hep mutlu etmiştir beni.<br/><br/>erkek düşmanı olmamın nedeni kaba, sert ve maço erkekler. yoksa ince, kibar, nazik adamlarla hiçbir sorunum yok. hatta birçoğuna sevgili bile ayarlamışımdır bu sıfatlara layık erkeklerin.<br/><br/>bazı pek güzel erkekler de eşcinsel erkeklerdir. sevimlidirler, narindirler, güler yüzlüdürler. girdiğim mağazaların kasalarında karşılaşıyorum onlarla. kimisi flörtözdür de. bazen üzülürüm eşcinsel olmadığım için. kadınlardan çok erkekler ilgi duymuştur her zaman bana. seviyorlar iri yarı, döşü gıllı adamları.<br/><br/>kadınları kadınlar, erkekleri erkekler anlar. aynı insanlar değiliz. bir yarımız için her şey aşk, diğer yarımız için her şey seks. bir yarımız hurilerden yücedir, diğer yarımız sırtlanlardan alçak.<br/><br/>derdi nedir bu sonbaharın? masaşusets'te güzeldir sonbahar. kızıldır yapraklar. portakal mevsiminden bihaber milyarlarca insan var. bundan mütevellit şanslıyız da biz. doğduğumuz güzelliklerin kıymetini bilmeliyiz.<br/><br/>kimseden kötü değil durumumuz. yakındır hepimizin kurtuluşu. yılmamak, pes etmemek gerek asla. umudunu kaybedersen olmaz ancak kriterini azaltırsan olur. her şey mükemmel olmak zorunda değil. beklentini düşür. yarım yamalak olsun ama olsun. hiç olmamasından iyidir. hiç olmamak da iyidir. hiç olmamışız gibi olacak her şey günü geldiğinde. kim bilir, belki yarın.<br/><br/>mehmet akif ersoy gibi şiir yazamaz hiç kimse. bana öyle geliyor. beyefendi resmen cümle mühendisi. milimetrik hata bile yok. nazım dediğin böyle olur. nizami bir dizilişi var kelimelerinin. çok az şairde yakalayabilirsin bunu. taklidi imkansız gibi geliyor bana onun yeteneğinin.<br/><br/>boş vaktim olsa müzik yapardım. şarkı söylerdim. en sevdiğim şarkı sezen aksu'nun "deniz yıldızı" şarkısı olsa gerek. yalın, teslim olmuş, çaresiz ama yılmamış şeyler ifade eder bana. kabulleniş, abartısız, olduğu gibi ve müteşekkir. hepsini kurtaramayacağı gerçeğine teslim olmuş ancak kurtarabileceği kadarını kurtarmaktan vazgeçmemiş kadın kahraman.<br/><br/>her şey mükemmel olmak zorunda değil. herkesi kurtaramayabiliriz fakat ne kadar kurtarabilirsek kar. işte böyle bu hayat, ne kadar kurtarırsak kar.<br/><br/><a class="url" href="https://youtu.be/hjILGZZbUPQ?si=VUVa2_K5dL1guxV_" rel="nofollow noopener" target="_blank" title="https://youtu.be/hjILGZZbUPQ?si=VUVa2_K5dL1guxV_">youtube.com/sezenaksu/denizyıldızı</a>
</div>]]></description><guid>https://eksisozluk.com/entry/179888605</guid><pubDate>Wed, 19 Nov 2025 08:49:00 -0000</pubDate><dc:creator><![CDATA[fanzin]]></dc:creator></item><item><title>[2025/11/18] 30. stoacılık</title><link>https://eksisozluk.com/entry/179888287</link><description><![CDATA[<div class="content content-expanded">
    stoacılık ve hristiyanlık, batı düşüncesinin en etkili iki ruhsal ve etik geleneğidir. her ne kadar tarihsel olarak farklı bağlamlarda ortaya çıkmış olsalar da, insanın tanrı’ya, evrene ve kendisine dair sorularına verdikleri yanıtlar açısından dikkate değer bir kesişim alanı oluştururlar.<br/><br/>stoacılığın hristiyanlığı öngördüğü noktalardan biri, tanrı’nın iradesine hizmet etme düşüncesidir. ne stoacılık ne de hristiyanlık, tanrı’nın sizin iradenizi yerine getirmesini talep eder. bu aslında bir tür büyücülük olurdu. her iki gelenek de tam tersini ister: siz tanrı’nın iradesini kabul edin ve ona boyun eğin ister.<br/><br/>stoacılar, herakleitos’un izinden giderek evrenin akılsal düzeni olan logos’a inanmış ve bir tür tek tanrıcılık geliştirmişlerdir. bu açıdan, yahudiliğin gelişen tek tanrıcılığına, özellikle de ondan iki yüzyıl önceki musa’nın düşüncesine oldukça benzerler. daha sonraki hristiyanlar, özellikle de yuhanna incili’nin muhteşem girişinde stoacı logos kavramından yararlanır. hatta şu da söylenebilir: stoacılık kimi yönlerden hristiyanlıktan bile daha monoteisttir; çünkü stoacılıkta ne karşıt bir düşman, ne melekler ve şeytanlar, ne de teslis vardır. sadece logos vardır.<br/><br/>cleanthes’in zeus’a ilahisi, tanrı’nın iradesine teslimiyetin içsel özgürleştirici gücünü dile getirir. bu teslimiyet, kişinin kaygıdan kurtulmasına ve doğru eylemde ısrar etmesine yardımcı olan bir tür içsel asketik güç sağlar. bu kabullenişin içinde bir tür “içsel büyü” bulunur: tanrı’nın iradesine teslimiyet, kişiyi kaygıdan ve korkudan özgürleştirir, aynı zamanda doğru olanı yapma cesareti verir.<br/><br/>stoacılıkta da, hristiyanlıkta da temel sorulardan biri şudur: “hayatında en çok neye değer veriyorsun? neye hizmet ediyorsun?” çünkü geri kalan her şey bunun peşinden gelir. platon’da da benzer bir fikir vardır: halkın onayını tanrılaştırırsan, halkın kölesi olursun. parayı tanrılaştırırsan, paranın hizmetkârı hâline gelirsin. stoacılık ile hristiyanlık bu bağımlılığı kırmayı ve insanı içsel bir merkeze, “tanrı’nın krallığı”na veya “içimizdeki tanrı’ya” yönlendirmeyi hedefler.<br/><br/>hem stoacılık hem hristiyanlık, tanrı’ya yönelik gösterişli ibadetten sakındırır; çünkü bu aslında insanlara gösteriştir. epiktetos, “susadığında, biraz suyu ağzına al, tükür ve kimseye söyleme” der. isa da gösteriş için dua edenlerin karşılığının sadece dünyada kaldığını söyler. önemli olan dışsal gösteri değil, içsel dönüşümdür.<br/><br/>erken dönem hristiyanlık stoacı askesis fikrini devralmıştır. çöl babaları bu fikri hem zihinsel hem fiziksel anlamda çok daha sert bir disipline dönüştürdüler. ortodoks hristiyanlıkta askesis anlayışı hâlâ güçlüdür. <br/><br/>hristiyanlık, stoacı kozmopolis (evrensel şehir) fikrini geliştirir: erdemli kişi önce tanrı’nın kozmopolisine, sonra kendi kabilesine hizmet etmelidir. hristiyanlık bu fikri geliştirerek “tanrı’nın şehri” kavramına dönüştürmüş ve tüm insanların tanrı’nın suretinde yaratıldığı düşüncesini merkeze almıştır. bu evrenselci bakış, ırksal ve tribal sınırları aşan güçlü bir etik yönelim ortaya koyar.<br/><br/>hristiyanlık ile stoacılık arasındaki önemli farklardan biri, logos anlayışında ortaya çıkar. hristiyanlık stoacı logos fikrini alır ama kökten değiştirir: stoacı logos soyut ve impersonal bir ilkedir; hristiyanlıkta ise logos beden almış, mesih olmuştur. mesih, bedene bürünmüş logostur. <br/><br/>stoacılıkta tanrı ile ilişki, aristokrat bir babayla oğul arasındaki mesafe gibidir: soğuk, akli, görev ve erdem merkezlidir. yahudi-hristiyan geleneğinde ise ilişki çok daha duygusal, tartışmalı, inişli çıkışlıdır. cleanthes’in ilahi zeus ilahisi ile davut’un mezmurları veya augustinus’un ağlayarak anlattığı dönüşüm tecrübesi karşılaştırıldığında fark hemen ortaya çıkar.<br/><br/>hristiyanlık, yunan felsefesine göre çok daha duygusaldır: çığlıklar, iç çekişler, yakarışlar, sevinç ve vecd doludur. yahudi ve hristiyan dualarında sürekli bir niyaz hâli vardır: “tanrım, lütfen bizi kurtar; tanrım, lütfen şifalandır; tanrım, lütfen teselli gönder…” stoacı gururlu öz-yeterlilikle kıyaslanınca bu büyük bir farktır. epiktetos şöyle der: “zeus der ki: ‘eğer iyilik istiyorsan, kendinden al.’” hristiyanlık bundan çok uzaktır.<br/><br/>hristiyanlar tanrı’nın yardımına, kutsal ruh’un desteğine, lütfa, insan dipteyken tanrı’nın onu kaldırıp kutsamasın inanır. stoacılıkta ise tüm yardım akıldan gelir. tanrı aklı vermiştir ama bizi dışarıdan çekip kurtarmaz. bu, iki gelenek arasında büyük bir ayrımdır ve birçok kişi için stoacılıktan hristiyanlığa yönelişin sebeplerinden biridir.<br/><br/>hristiyan evreni, tanrı’ya karşı duran bir düşman—satan— vardır. stoacılıkta “düşman” daha çok kendi kötü alışkanlıklarımız veya alt benliğimizdir. hristiyan kötülük anlayışı daha dramatik, daha kozmiktir.<br/><br/>hristiyanlığa göre insan doğası düşmüştür; kendi kendini tamamen iyileştirmesi zordur. stoacılığa göre ise insan akıl sayesinde mükemmele ulaşabilir. stoacılığın bu iyimser anlayışına rağmen, neden bu kadar az “bilge kişi” olduğu hâlâ bir soru işaretidir.<br/><br/>hristiyanların net bir eskatolojisi vardır: cennet, cehennem, diriliş, kıyamet vs. stoacılarda ise ölüm sonrası belirsizdir. ayrıca stoacılar, evrenin döngüsel olarak yanıp yok olacağına inanır. hristiyanlık ise evrenin tanrı tarafından nihai olarak yenileneceğini söyler. modern stoacılıkta ise pek çok kişi ateisttir ve logosa inanmaz; sadece akıl ve erdem boyutunu alıp metafizik kısmı dışarıda bırakır.<br/><br/>hristiyanlık, stoacılığa kıyasla topluluk, ritüel, müzik, dans, sembolizm ve hikâyeyi çok daha fazla vurgular. bu belki de hristiyanlığın dünya dini hâline gelmesinin sebebidir. sadece akla değil, duygulara, bedene, bilinçdışına hitap eder. toparlayıcı, kolektif bir dinî yaşama duyulan özlem, stoacılığın ötesine geçenleri hristiyanlığa çeken önemli bir unsur olabilir.<br/><br/>düşkün biri aristoteles için kusurlu bir varlıktır. isa içinse tanrı’nın en güzel çocuklarından biridir. bu yüzden hristiyan toplulukları sevgi üzerine kurulur. aklın hiyerarşi kurduğu yerde, sevgi tevazu ve hizmet üretir. hristiyanlıkta sevgi, çoğu zaman aklın bile üstünde konumlanır; bu da hristiyan topluluklarını daha kapsayıcı ve merhamet merkezli hâle getirir.<br/><br/>stoacılar daha çok akla, öz-disipline ve içsel özgürlüğe; hristiyanlar sevgiye, lütfa ve ilişkisel bir tanrı anlayışına vurgu yapar.
  </div>]]></description><guid>https://eksisozluk.com/entry/179888287</guid><pubDate>Tue, 18 Nov 2025 02:43:00 -0000</pubDate><dc:creator><![CDATA[narodnayavolya]]></dc:creator></item><item><title>[2025/11/18] 31. şule gürbüz</title><link>https://eksisozluk.com/entry/179885884</link><description><![CDATA[<div class="content content-expanded">
    " teferruat putperestliktir azizim," deyip başlayıp başlamamada üzerinde bir tereddüt sezilen hal ile önce söze bir girip de çıkacakmış gibi cümle perdesini eliyle iteleyip , " hakikati unutup eşyaya olduğundan fazla kıymet vermek , onu doğru yere koyamayıp tarifleri doğru yapamamak putperestliktir," deyip sesini alçaltarak, " eşya ile uğraşana hakk' ın muhatabiyeti olmaz. eşya kalkınca ikisinin vahdeti bir varlık meydana getirir. hidayet çünkü seni sana yönlendirmesidir. insanın kendinden başka hidayet yolu yoktur. kendi haricindeki bir yol, bir sistem bir istikamet kendi iç hakikatin ile birleştirilemez, " dedi. iyice yan dönerek " bende, beni bana yönlendirecek sonsuz bir varlık var. sen uyanırsan benim zindanım da bitiyor. seyir başlıyor. nefes' i rahman geliyor. makes oluyorum. kendi eflâkimde buluşup fâtiha oluyoruz. feth'i küşad oluyoruz. sen açılıyorsun. beni de diriltiyorsun. hasılı nefes, allah' ın nefesinden almaktır. varlık, nefesi hissetmektir. allah seni niye yarattı biliyor musun ? kendisi ile nefes alasın diye. muhatap tuttu kendisine. evliya nutuklarına da bu yüzden nefes denir. ancak o' nun ünsiyetiyle hayat bulur çünkü."<br/><br/>kıyamet emeklisi
  </div>]]></description><guid>https://eksisozluk.com/entry/179885884</guid><pubDate>Tue, 18 Nov 2025 00:05:00 -0000</pubDate><dc:creator><![CDATA[biz burda isimizi sulh ile hallederiz]]></dc:creator></item><item><title>[2025/11/18] 32. ekşi itiraf</title><link>https://eksisozluk.com/entry/179885999</link><description><![CDATA[<div class="content content-expanded">
    yazın ege'de deniz kenarında şezlongda yatarken bir odaya geçeyim dedim. odada biraz oyalandım, tam deniz kıyısına doğru geri dönüyorken, cuma selası okunmaya başladı. bir duraksadım. sanırım iki sene rahat olmuştur cuma'ya gitmeyeli. birşey dürttü beni git diye. gittim abdest aldım, geçtim camiye. küçük bir köy camisi, yaz sebebiyle dolmaya başladı. saflar oluştu, niyet ettik başladı millet kılmaya. ben geçmişte vesvesesiz bir cuma namazımı hatırlamıyorum. böyle tatsız, tuzsuz namazlar olurdu. internette, sosyal medyada görürdüm, kabeye gider ağlar, zikir yapar ağlar, kuran dinler ağlar, bana bunlar hiç samimi gelmiyordu. farzdayız, bana bir hissiyat doldu, gözlerim akıyor, hani sebep de yok. secdeye gidiyorum tutamıyorum kendimi, ama bu sefer vesvese de yok. ilk defa huzurun, hissiyatın zirvede olduğu bir namaz oldu benim için. bazen hocalar vaazlarda değinirdi namazın verdiği lezzet lezzet diye.<br/>o gördüğüm ama duygu boşalımlarını anlamlandıramadığım insanlar, namazın verdiği lezzet... bazı şeyleri yaşamadan anlamıyormuş insan.<br/><br/>ha diyeceksiniz ki doğru yolu buldun mu?<br/>hiç bir şey değişmedi hayatımda. arkadaşlarla gene gidiyoruz keyif yapmaya, gene cuma yok. (son cuma hariç diyeyim. o da ayrı bir hikaye)
  </div>]]></description><guid>https://eksisozluk.com/entry/179885999</guid><pubDate>Tue, 18 Nov 2025 00:10:00 -0000</pubDate><dc:creator><![CDATA[basabbasbas]]></dc:creator></item><item><title>[2025/11/18] 33. ankara</title><link>https://eksisozluk.com/entry/179895539</link><description><![CDATA[<div class="content content-expanded">
    bu şehre iş sebebiyle gelirken kredi çekmişim, o zamanın parasıyla;<br/>- nakliyecisine 3 asgari ücret,<br/>- emlakçısına 2 asgari ücret,<br/>- ev sahibine 4 asgari ücret,<br/>- esnafından işçilere 15 kişilik yemek ısmarlamışım,<br/><br/>bir okullu çocuk geliyor diyor ki defolun gidin. ankaralı olmak bu mu? esnafına, şehre yedirene defolup gidin demek mi? yediğin kaba pislemek?<br/><br/>askisi, gazı benden aldığı kâr payını verirse, emlakçısı, ev sahibi, esnafı bizden kazıkladığı paraları verirse, iş yerlerimiz uzaktan çalışmaya izin verirse 1 dk durmam.<br/><br/>ben de buranın medeniyet görmemiş mağara insanına, köylüsüne katlanmaktan mutlu değilim. adamın elinde 6 milyonluk araba var eve gidince tuvalet kağıdı kullanmayı bilmiyor. ben çok mutluyum(!) abow.<br/><br/>mustafa kemal atatürk ankaralı değildi, keza buraya gelen kimse ankaralı değildi, bu şehrin mimari bile türkiye’den değildi. zaten o dönemin kitaplarında ankaralıların geri kalmışlığı sıkça yazılır.<br/><br/><a class="b" href="https://www.eksisozluk.com/?q=debedit">debedit</a>: arkadaşlar sağolun. ben sadece söyledim. sizler de takdir ettiniz. kızdığım bir iki olay var. beni ve bu tür şikayetleri trollükle suçluyorlar. gözleri o kadar kör olmuş ki! yazık diyorum sadece. <br/><br/>ben görgüsüzlüğümden bu yazıyı yazmadım, başta kredi çektiğimi söyledim. çatır çatır ödedim bu krediyi. emin olun troll olsam bu krediyi çekmeme gerek kalmazdı.
  </div>]]></description><guid>https://eksisozluk.com/entry/179895539</guid><pubDate>Wed, 19 Nov 2025 12:40:00 -0000</pubDate><dc:creator><![CDATA[404nickfound]]></dc:creator></item><item><title>[2025/11/18] 34. sait faik abasıyanık</title><link>https://eksisozluk.com/entry/179900578</link><description><![CDATA[<div class="content content-expanded">
    bugün doğum günü olan yazar, şair. 4 gün önce de <a class="b" href="https://www.eksisozluk.com/?q=orhan+veli">orhan veli</a>'nin ölüm yıl dönümüydü. bu vesileyle orhan veli ile 1947 yılında yaptığı bir röportajla ikisini de analım :<br/><br/>üzerinde en çok durulmuş, zaman zaman alaya alınmış, zaman zaman da kendini kabul ettirmiş, tekrar inkâr, tekrar kabul edilmiş; zamanında hem iyi, hem kötü şöhrete ermiş bir şair vardır.<br/>iki incecik bacak, kısaca bir trençkot, kanarya sarısı bir kaşkol, müselles bir yüz, şişirilmiş göğüse benzeyen bir sırt, -denebilirse – ergenlik bozuğu bir yüz: işte görünüşte orhan veli.<br/>şiirlerinin münakaşası bana düşmez. seven mi haklı sevmeyen mi? orası bize ait değil. nurullah ataç onu yeter derecede tanıtmıştır. ama kendisi orhan veli’yi tanımazmış. geçenlerde bir mülâkatta;<br/>– orhan veli’mi? tanımıyorum! demiş.<br/>ben de orhan veli’ye sordum. o da onu tanımıyor.<br/>bari birisi lûtfetse de şairle münekkidi birbirine tanıştırıverse. daha doğrusu barıştırıverse… ama nurullah ataç dargınlığa pek dayanamıyor olmalı ki, bıyık altından gülümsüyor ve: “hakkını inkar etmiyelim. iyi şairdir.” diyor. orhan veli bıyık altından gülmüyordu. gülmüyordu ama o da: “hakkını inkâr etmiyelim, şiirden anlayan adamdır.” dedi.<br/>istanbul şehrini zaman zaman bir moda sarar. bazan bir şarkı, bazan bir tek “voyvo!” kelimesi, bazı defa “…bilmem kime maşallah!” gibi. orhan veli’nin:<br/>“yazık oldu süleyman efendi’ye”<br/>si de böyle meşhur olmuştu. biz okuyucular, acaba şair bu mısranın meşhur olacağını bilerek mi bunu yazdı, diye kendi kendimize bir sual sormuştuk. ben de şaire onu sordum.<br/>o – ben hayatı sadelik içinde geçmiş basit bir adamın hayatından bahsetmek istedim. acayiplik olsun diye yazmadım. şiiri neşretmeden evvel de bu kadar yadırganacağını tahmin etmiyordum.<br/>ben – yadırganmamıştır. meşhur olmuştur, dedim. bir şey daha sevgili şair, ben sormak istemezdim ama sizden bahseden her adam bana bile şunu soruyor: nasırı edebiyata sokmakla yani ne demek istiyor? nasır pek mi mühim sanki? anlıyorsunuz ya, bazı genç kızlar bunu pek merak ediyor da…<br/>orhan veli muztarip bir hal aldı. yerinden ayrılmış turnalar gibi uçtu:<br/>– hayatında büyük manevi ıstırapları olmayan bir insan için nasırın mühim olduğunu telakki ediyorum, dedi.<br/>insan bir şairle konuşurken şu suali sormak ayıp kaçar ama soracağım, dedim, kendi kendime:<br/>– sizde nasır var mıydı o zaman?<br/>– süleyman efendi şiirinden sonra âhı tuttu. bende de nasır çıktı.<br/>– peki, gelelim rakı şişesinde balık olmıya…-<br/>-yine mahsus yazmadım. o sırada yoksulluklar içinde yaşıyan bir adamın hayatını anlatır o şiir. böyle bir insan birçok şeyler ister. esvap ister, yemek içmek ister, bu arada rakı içmek de ister. bu istek mübalâğalı bir şekilde anlatılmıştır.<br/>– rakıyı sever misiniz?<br/>– bayılırım.<br/>– bendeniz de… ucuzlamasına ne dersiniz?<br/>– bir türlü inanamıyorum.<br/>– ya fahrettin kerim bey’e?<br/>– allah derim.<br/>– neşredilmemiş yeni şiirlerinizden bir tane lâtfeder misiniz?<br/>tatlı tatlı okudu.<br/>cimbizli şiir<br/>ne atom bombası,<br/>ne londra konferansı;<br/>bir elinde cımbız,<br/>bir elinde ayna;<br/>umurunda mı dünya.<br/>okur yazar hanımları küplere bindirecek bir şiir. orhan veli kızacak belki. şiirini geçen akşamki fikret adil’in yaptığı bir azizlikte bir hanıma okudum. fena içerledi. elindeki voktayı masaya bıraktı. o da irticalen:<br/>ne elinde nasır<br/>ne başında çoluk çocuk<br/>bir elinde yirmi dokuzluk<br/>iki ayağında nasır<br/>umurumda mı orhan veli?<br/>deyivermez mi?<br/>tam bu sırada yanımıza, şimdiye kadar yazdığı mısraların adedi bir milyonu bulan, tepe taklak olmayı göze alacak bir tâbi aramakla meşgul genç şair süavi koçer geldi. iki şair musafa ettiler.<br/>– süavi koçer’i nasıl bulursunuz? dedim.<br/>iki şair birbibirine bakıştılar.<br/>orhan veli:<br/>-bir harikadır! dedi.<br/>-en çok isimsiz şairleri severim. daha ziyade adı bilinmeyen halk şairlerini. mesela türküleri çıkaranları.<br/>– bir tane söyler misiniz?<br/>aldı şair bakalım ne dedi:<br/>akşam olur hapishane kilitlenir<br/>kimi kağıt oynar, kimi bitlenir<br/>kiminin temyizden evrakı gelir<br/>düştüm bir ormana yol belli değil<br/>yatarım yatarım gün belli değil.<br/>kimin olursa olsun güzel şiir!<br/>güzel bir şiir okunduktan sonra insan bir zaman susuyor, konuşamıyor. neden sonra:<br/>– şiire ne zaman başladınız?<br/>– bu hastalık bende 11-12 yaşlarında başlar. o zamanki yazdığım şiirler alışılmış tarzda şeylerdi. daha doğrusu kötü şiirlerdi. şairlerden kötülerinin bile tesiri altında yazardım. bir gün geldi. eski şiirlerden bıktık. istedik ki, biraz daha farklı olsun.<br/>“-ama da biraz daha ha!… demedim.”<br/>devam etti:<br/>– o sıralarda gavur şairlerini okuyorduk.<br/>– 12 yaşında mı?<br/>– hayır. daha çok sonraları. bu arada baudelaire’den sonraki nesillerin. daha çok modern şairlerin kitaplarını. bir de sürrealistleri. işte herkesin acayiplik telakki ettiği şiirleri o zaman yazdık.<br/>-şimdi o şiirlerinizi beğenir misiniz?<br/>– şimdi onları beğenmiyorum. şekil bakımından zayıf buluyorum. şiirin bir de ustalık denen şeye dayandığını o zaman bilmiyormuşuz demek. bugün bu şairlerden ayrıldık. halk edebiyatından istifade ediyoruz. ama bir hamle yapabilmek için, eskilikten silkinebilmek için o şiirleri de yazmak lazımdı.<br/>– en çok sevdiğiniz bir şiiri okur musunuz?<br/>hangisini okuyacağını bir müddet kestiremedi. sonra şu şiiri okudu:<br/>sereserpe<br/>uzanıp yatıvermiş sere serpe<br/>entarisi sıyrılmış hafiften<br/>kolunu kaldırmış, koltuğu görünüyor<br/>bir eliyle de göğsünü tutmuş<br/>içinde kötülüğü yok biliyorum<br/>yok, benim de yok amma<br/>olmaz ki<br/>böyle de yatılmaz ki…<br/>bu pek sevimli şiiri de dinledikten sonra şaire kafiyeye dönüp dönmemeye niyetli olup olmadığını sordum.<br/>– şimdilik vezne, kafiyeye bağlanmamak lâzım. sonra faydalanılabilir.<br/>– niçin?<br/>– vezinsiz kafiyesiz şiir, şairi güçlüğü doğrudan doğruya şiirde aramak imkaniyle, daha doğrusu zaruretiyle karşılaştırıyor. bu zaruret de şiirin çevresini genişletiyor. günün birinde vezinli kafiyeli şiire dökülecek olursa o zamanın şairleri bugünkü nesillerin tecrübesinden istifade etmiş olacaklar.<br/>orhan veli elindeki şişeye mahzun bir tebessümle baktı. şişe bitmek üzere idi. kadehlere birer tane daha koyduk. şişe boşaldı. boş şişeyi pencereden dışarı attık. sanki orhan veli’nin okuyucuyu gaflet uykusundan uyandırmak için yazdığı mısra rakı şişesinin içinde imiş gibi, şişe büyük bir şangırtı ile kırıldı. içindeki mevhum sarhoş istavrit ayıldı. kuş olup uçtu. o, kanarya sarısı kaşkolunu boynuna sardı. ben harap şapkamı kafama geçirerek sokağa fırladık. genç şair işte o zaman kendisinin en güzel mısralarını mırıldandı:<br/>istanbul’un mermer taşları<br/>başına da konuyor aman martı kuşları<br/>gözlerimden boşanır hicran yaşları<br/>edalım<br/>senin yüzünden bu halim.<br/>artık ne okuyucuyu gaflet uykusundan uyandırmak var, ne rakı şişesinde balık olmak meselesi:<br/>istanbul’un orta yeri sinema<br/>garipliğim, mahzunluğum duyurmayın anama<br/>el konuşur, sevişirmiş bana ne<br/>sevdalım<br/>boynuna vebalim.<br/>ne sere serpe, ne cımbızlı şiir beni sarmıştı. ne yapalım anlıyamıyoruz işte. ama böylesini anlıyoruz. içimize bir gariplik çöküyor. anadolu çocuğuyuz nidelim. yapamıyoruz biz breton, tzara ve michaux ile.<br/>– üstat, sen bana o adı bilinmez halk şairinden bir türkü daha söylesene.<br/>– peki!…<br/>hapishane içinde üç ağaç incir<br/>kollarım kelepçe anam boynumda zincir<br/>zincir sallandıkça her yanım sancır<br/>düştüm bir ormana yol belli değil<br/>yatarım yatarım gün belli değil.<br/>orhan veli’yi pek sevdiği rumeli hisarına gitmek üzere vapura bildirip dönerken yirmi sene evvel başka bir şairin yazdığı şu mısraları hatırladım:<br/>‘göllerde bu dem bir kamış olsam’<br/>şu şair istekleri bir çeyrek asırda aynı imkânsızlığı devam ettirmek şartiyle, ne kadar değişiyor. şair değilim bereket! göllerde kamış rakı şişesinde balık olmayı bir şişe siyah şarap karşısında alelâde bir beni âdem olmıya da değişmem doğrusu.<br/><br/>sait faik, 2 şubat 1947<br/><br/><a class="url" href="https://roportajlik.com/sait-faikin-orhan-veli-ile-1947de-yaptigi-roportaj/" rel="nofollow noopener" target="_blank" title="https://roportajlik.com/sait-faikin-orhan-veli-ile-1947de-yaptigi-roportaj/">kaynak</a>
</div>]]></description><guid>https://eksisozluk.com/entry/179900578</guid><pubDate>Tue, 18 Nov 2025 21:05:00 -0000</pubDate><dc:creator><![CDATA[francoise dorleac]]></dc:creator></item><item><title>[2025/11/18] 35. ilk göktürk</title><link>https://eksisozluk.com/entry/179890723</link><description><![CDATA[<div class="content content-expanded">
    oha theoden'in kılıcından çalmışlar demiş avelin biri.<br/><br/>çünkü theoden türk tarihinden daha önce yaşamış bir tarihi karakter di mi. asdaffghjg<br/><br/>tolkien'in mitolojiden ve tarihten beslenen bir yazar olduğunu da bilmiyor angutkusu. adamın esinlendiği tarih bu lan işte. orta asya/turkistan tarihi olmasa dothraki'yi gö.ünden uydurup yazabilir miydi got için rr martin? tabii bir batılı bakışıyla "mindless barbarian" olarak tasvir etmiştir ama kaynağı bellidir.<br/><br/>burada yorum yapanları bir kaç kategoriye ayırabiliriz. bir kısmının zoruna gidiyor onları geç zaten. türk değil adamlar, kendilerini türk olarak tarif etmiyorlar. görüşlerinin bir önemi yok.<br/><br/>diğer bir grup ise o dönemde bayrak mı vardı kılıç mı vardı demiş. yahu hunlarla encounter eden avrupalıların, çinlilerin vs kaynaklarında da anlatılan şeyler bunlar. hadi türk'leri sevmiyorsun inanmıyorsun vs de, tüm milletlere aynı yalanı mı söyletmiş bu türkler, vay be.<br/><br/>bayrak bire bir bu şekilde miydi? bilemeyiz. alper'in 1 dk'lık teaser üzerine 5 saat sahne sahne anlattığı podcast var youtube'da, açın izleyin ne kadarı tarih ne kadarı mit ne kadarı senaryo ne kadarı bilinebilir ne kadarı bilinemez hepsini anlatıyor. <br/><br/>adam "türkler'in kılıcı mı vardı o zaman?" demiş neredeyse asfsfgdf. çift kılıca takılmış. <br/>tezek atarak fethettiler kanka dünyayı bu orta asya barbarları.adfsgh<br/>(bkz: <a class="b" href="https://www.eksisozluk.com/?q=karg%c4%b1">kargı</a>)<br/><br/>filmin yüzde 80'i kaynağı olan ayağı yere basan tarihten geliyor.<br/>kalan yüzde 20'nin yarısı <a class="b" href="https://www.eksisozluk.com/?q=myth">myth</a>, diğer yarısı alper'in detay olay örgüsü tasavvuru işte. (kendi anlattığı matematiği bu şekilde en azından, izleyip göreceğiz)<br/><br/>süvarinin hücuma kalktığı sahne var mesela, lotr'daki meşhur <a class="b" href="https://www.eksisozluk.com/?q=rohhirim">rohhirim</a>'in <a class="b" href="https://www.eksisozluk.com/?q=kusursuz+h%c3%bccum">kusursuz hücum</a>undan da bahsediyorlar. <br/>biz çekimlerde 40 tane atı aynı şekilde hareket ettiremedik kaç gün diyor. birisi düşer, diğeri kalkar, birisi geri döner birisi diğerini si.meye çalışır vs diyor. o yüzden süvari sahnesinde düşenler ezilenler geri dönenler vs var diyor. savaşın kaosunu gerçekçi şekilde yansıtmaya çalışmış adamlar. <br/><br/>bayrağı dönemin şartlarında üretilebilecek şekilde tasarlayıp elde dokuttuk diyor, ama değmiyor evet yorumlara bakılırsa. "o zaman bayrak sallama mı vardı?" demiş ya adam. <a class="b" href="https://www.eksisozluk.com/?q=tu%c4%9f">tuğ</a> nedir, <a class="b" href="https://www.eksisozluk.com/?q=tamga">tamga</a> nedir bilmeyen cahil <a class="b" href="https://www.eksisozluk.com/?q=mankurt">mankurt</a> sürüsü sizi. neyse okumuyorsunuz ama izleyince öğrenirsiniz. adamın kafa yorduğu detayların çoğu sözlükte farkedilmemiş bile neden bahsediyorsunuz siz?<br/><br/>benim anladığım kısa bir versiyon hbo'da yayınlanacak, ama uzun versiyonu yine perdede olacak ki 4 saate yakın sanırım. (bkz: <a class="b" href="https://www.eksisozluk.com/?q=hype">hype</a>)
  </div>]]></description><guid>https://eksisozluk.com/entry/179890723</guid><pubDate>Wed, 19 Nov 2025 15:00:00 -0000</pubDate><dc:creator><![CDATA[porfiriy petrovic]]></dc:creator></item><item><title>[2025/11/18] 36. kapitalizm</title><link>https://eksisozluk.com/entry/179890444</link><description><![CDATA[<div class="content content-expanded">
    insanlarin analitik kapitalizm elestirisi yapma kabiliyeti olmadigini her gecen gun yeniden gosteren ekonomik duzendir. holodomor-kizilderili katliami arasinda gidip geliyoruz. tartisma bir yere de varmiyor. bu kadar bos ve gereksiz sacma muhabbet gormedim.<br/><br/>herhalde yasadigimiz dunyanin bugun 50-60 yil oncesine gore cok daha kapitalist oldugunu kimse inkar etmeyecektir. bunun nasil gerceklestigini anlamadan nasil tersine donecegi uzerine dusunmek sacmaliktan ibarettir. o halde once bunu anlamak gerekir.<br/><br/>aslinda olay, highpriestess'in daha once dedigi gibi gumruk duvarlarinin yikilmasiyla basliyor. daha serbest bir ticaret rejimi ve mallarin daha rahat dolasim imkanina kavusmasi ve buna eslik eden finansal serbestlesme sermayedara cok buyuk imkan verdi. baska bir deyisle sermaye emekten cok daha once liberallesti. emek gucunun ucuz oldugu ulkelere yayilan sermaye, ve buradan neset eden sermaye birikimi sermayedarin kendi ulkesinde daha yuksek bir finansal guce kavusmasini sagladi.<br/><br/>klasik schumpeter'in yaratici yikim teorisi vardir. inovasyonla gelistirilen is kolu yuzunden birileri issiz kalsa da, yeni is imkanlari acilir ve issizlik sorun olmaktan cikar. bu gunumuzde tam olarak boyle calismiyor. bir suru anlamsiz isin acilma nedeni de zaten budur. uretimde kas gucune olan ihtiyac ve bunun icin odenecek olan ucret git gide asagiya indikce, kapitalist sisteme entegre olan ulkeler dis ticaret dengeleri ve dis politikalari el verdigince gereksiz isler/ihaleler acarak genis kitlelere is imkani yaratmaya calisma surecine girdiler.<br/><br/>sermayenin liberallesmesinde, reagan ve thatcher ikilisinin neoliberal ajandalari gercekten etkindi. kulturel muhafazarligi koruyup iktisadi liberalizmi destekleyerek yillar icinde yuksek bir sermaye birikimi yapma sansini yakaladilar. bunu da iste bu kulturel muhafazarligi koruyacak is sahalari yaratarak ve bu verimsiz is sahalarini da sermaye birikiminden gelen finans kapital ile finanse ederek sagladilar. zaman icinde toplumu daha az kaynakla yasamaya razi eder hale getirerek sermaye birikim verimini artirmaya calistilar.<br/><br/>bu surecte sovyetlerin yikilmasi ve cin'in dunya ticaret orgutune uye olmasi gibi olaylarin cok ciddi etkisi oldu fakat kapitalist merkez ulkelerin kendi ic dinamikleri acisindan basarili sekilde uyguladigi neoliberal ajanda da ciddi destek sagladi. gunumuzde iste bu destek asinmis gorunuyor.<br/><br/>bu zamana kadar sosyalizm'in kapitalizm'e karsi alan kaybetme nedenlerinin en basinda, asiri hizli buyuyen sermayenin teknoloji uzerinden giderek farkli sekillerde refah yaratabilme kabiliyeti geliyor. sen diyebilirsin ki ben oyle luks satafat sevmiyorum ama insanlarin geneli daha iyi otomobil, daha luks otelde tatil, daha luks evlerde yasam istiyor. cunku bu luksu sunabilecek olan metalar kapitalist sistemde uretilebiliyor.<br/><br/>sosyalist sistemde de olceklendirme sorunu yoktu ama urun gami cesitliligi tabii ki dardi. bu arada, kapitalist sistemde yaratilan refahin mutluluk getirme sorumlulugu yok. bazi sosyalist arkadaslardan mutluluk getirmeyen refahtan bana ne gibi soylemler duyuyorum. daha once de dedim ama tekrarlayayim. kisisel dusuncelerimizin sistem analizinde hicbir kiymeti harbiyesi yoktur, ve asla da olmayacaktir.<br/><br/>su an kapitalistlesmis ulkelerdeki endustriyel uretimin odagi toplumun geneline degil dar bir kismina hitap ediyor, sanirim almanya ve avrupa geneli haric ozellikle abd'de durum bu. luks dedigimiz sey aslinda toplum genelinin satin alip alamamasi durumuna gore belirleniyor. turkiye icin clio bile luksken, almanya icin clio degil ama porsche luks olur. <br/><br/>bu yuzden su anki kapitalist duzende yetenegi olmayan milyonlarca insanin tam olarak nasil kontrol altinda tutulacagina dair bir tartisma ve endise var. bakin bundan 50-60 sene once sermayedarlar ellerindeki uretim araclarinin isciler nedeniyle grev sendika nedeniyle ellerinden gitmesi korkusu yasiyorlardi. bugun boyle bir korkusu olan sermayedar kalmadi. sermaye birikim modelini tehdit eden ya da etme potansiyeli tasiyan yetenek yoksunu milyonlarca insan var ama bunlarin tehdidi uretim araclarina degil, sermaye birikim modeline. cunku sermaye liberallesti, fabrikalar ucuz is gucunun oldugu yerlere kacti.<br/><br/>teknoloji merkezleri bugun hala kapitalist ulkelerde ama onemli olan veri haline geldi. isciler ayaklanip ofislerde masa sandalye indirse bile sermayedarin kaybedecegi bir sey yok cunku uretim araci fizikselden dijitale tasindi, ya da is gucunun ucuz oldugu yerlere tasindi ki orada ucuza isci calistirmak daha kolay, onlarin hak taleplerini yonetmek de daha kolay. cunku o kadar ucuza calisiyorlar ki merkezde luks olmayan sey orada birden asiri luks haline gelebildiginden riza uretimi orada son derece basit isliyor.<br/><br/>burada kapitalizmin basarisi genis urun gami sayesinde farkli refah objelerini yaratabilmek oldu. bu objelere erisemeyen sistemin disinda kalmis kitleler once kamu duzeninde asinma yaratti. mesela abd'de bazi bolgelerde cok ciddi asayis sorunu vardir. cunku kaynaklar daha cok teknoloji uretimine/gelistirilmesine yonlendirilir. bu kaynagi bunun yerine o bolgede endustriyel uretim yapacak mavi yaka islere acik hale getirmezsiniz cunku o alana para harcamanin sistemde onemi yoktur.<br/><br/>sovyetler coktukten sonra sistemde sosyalist oge kalmadigi icin kapitalistlesme son derece hiz kazandi. sosyalistlere katildigim nokta ise sosyalizmin daha egemen oldugu bir dunya duzeninde genel anlamda insanlar bugunku kadar mutsuz olmazdi, fakat dunya ekonomik sistemine egemen olacak olan ekonomik sistem insanlara verdigi mutluluk ile degil, sistemin isleyisine yol verecek eylemler icin insanlarda uretebildigi riza ile belirleniyor.<br/><br/>oyle olsaydi bugun sorunlar cozulemediginde kapitalist sistemin basarisizliginin yol actigi degisim olarak okurduk ama boyle bir sey yok. olmasina yol acacak sosyal gelismeler ortaya cikmaya basliyor ama bunun sosyalist bir devrime yol acacagina dair bir done yok.<br/><br/>klasik konut sorunu mesela kit arazilerden tutun da insaat maliyetlerine ulkelerdeki sermayedarlarin yatirim yapmak istememesine kadar genis bir alt nedeni vardir. sosyalistler bugun bu sorunu sosyalizmin nasil cozecegini aciklayarak sistemi degistirmek icin riza uretmek zorundayken, kapitalistler bu sorunu cozmek zorunda bile degiller.<br/><br/>bunun nedeni de, kapitalist sistemde rizasini uretmek istediginiz kitlelerin sistemdeki rolu az olan daha dar bir toplum kesimi olmasidir. bir tarafta sistemin isleyisi icin ihtiyac duydugunuz insanlar var, diger tarafta sistemin isleyis icin ihtiyac duymadigi sadece isleyen sisteme risk olusturmamasi icin agzina bir parmak bal calinmasi gereken ve her gecen gun de bu bir parmak bali nasil daha da azaltiriz diye politikalar gelistirmeye kafa yorulan insanlar var. daha kitabin ortasindan konusayim artik ara kademe is kalmadi, ya senelik 150-200 bin dolar hatta daha yuksek ucretlerle is yapan insanlar var, diger tarafta starbucks'ta baristalik yapan ya da avm'de yerleri temizleyen insanlar var. bunun disinda bir de yapay zeka tarafindan her gun tehdit edilen masa basi ama ici bos beyaz yaka isler kaldi.<br/><br/>kapitalist sistemdeki temel gerilim de su an burada cikiyor. tarihte daha once hicbir zaman sistemin ihtiyac duymadigi bu kadar genis bir insan kitlesi olusmamisti. bir tarafta yapay zeka ile yaptiklari isler degersizlestirilen meslekler var, diger tarafta sistemin disinda kala kala iyice mutsuzlasmis ve bir ise yaramayan yiginlar var.<br/><br/>buradan sosyalist bir devrim cikmaz cunku ortada uretimdeki gucunu kullanarak sistemi degistirecek bir isci sinifi yok, cunku ortada uretim araci yok. burada sistem disinda kaldigi icin mutsuzlugunu organize ederek sisteme yikim getirme riskinden korkulan milyonlar var. denge daha sosyalist bir noktaya cekilirse, bu baski azalir ama teknoloji de daha hizli isleyebilmek icin bunlarin emegini her gecen gun degersizlestiriyor. gelecek hic bu kadar belirsiz olmamisti.<br/><br/>edit: tek cumleyle ozetlemek gerekirse, bugunun temel sinif celiskisi uretim araclarini elinde tutanlarla isciler arasinda degil; uretim iliskileri icinden dislanan devasa kitlelerle sistem arasindadir.
  </div>]]></description><guid>https://eksisozluk.com/entry/179890444</guid><pubDate>Tue, 18 Nov 2025 09:09:00 -0000</pubDate><dc:creator><![CDATA[1123581321]]></dc:creator></item><item><title>[2025/11/18] 37. 18 kasım 2025 ispanya türkiye maçı</title><link>https://eksisozluk.com/entry/179889208</link><description><![CDATA[<div class="content content-expanded">
    ispanya'yı en az 7 farkla yenersek ve avusturya da bosna hersek'i yenemezse ülkemiz dünya kupası'na ikinci torbadan katılıyor.<br/><br/>şu anki haliyle yarın açıklanacak yeni dünya sıralaması öncesi 1576 puanla 3. torbada bulunuyoruz. 2. torbanın son ülkesi avusturya'nın puanı 1591.<br/><br/>ispanya'yı en az 7 farkla yenemezsek, ki gerçekçi olalım çok mümkün değil, play-off oynayacağız.<br/><br/>yarı final 1: 1.torba vs 4.torba<br/>yarı final 2: 2.torba vs 3.torba<br/><br/>kuraya 1. torbadan katılacağız ve bir yarı final ile bir final oynayacağız. yarı finaldeki rakibimiz grubunda ilk 2'ye giremeyen uefa uluslar ligi liderlerinden romanya, isveç, kuzey makedonya (bu akşam galler-makedonya maçı var. makedonya, galler'i yenerse makedonya yerine buraya galler gelecek) veya kuzey irlanda'dan biri olacak. tek maç eleme usulüyle evimizde oyanayacağımız bu yarı final sonrası karşımıza çekilen 2. ve 3. torba takımlarının oynayacağı diğer yarı finalden gelecek takımla kura ile belirlenecek ülkede final oynayacağız (yukarıda görebilirsiniz).<br/><br/>ihtimaller:<br/><br/>galler - makedonya maçını makedonya kazanırsa:<br/>1. torba: italya, türkiye, ukrayna, polonya<br/>2. torba: iskoçya, çekya, slovakya, arnavutluk<br/>3. torba: irlanda, kuzey makedonya, bosna hersek, kosova<br/>4. torba: isveç, romanya, kuzey irlanda<br/><br/>galler - makedonya maçını galler kazanırsa:<br/>1. torba: italya, türkiye, ukrayna, polonya<br/>2. torba: galler, iskoçya, çekya, slovakya<br/>3. torba: arnavutluk, irlanda, bosna hersek, kosova<br/>4. torba: isveç, romanya, kuzey makedonya, kuzey irlanda<br/><br/>gelen mesajlar editi: 7-0 mevzusu şudur<br/><br/>şu anki puan tablosu:<br/>1- ispanya / puan 15 / genel averaj 19<br/>2- türkiye / puan12 / genel averaj 5<br/><br/>senaryo: ispanya 0-6 türkiye<br/>1- ispanya / puan 15 / genel averaj 13<br/>2- türkiye / puan15 / genel averaj 11<br/><br/>senaryo: ispanya 0-7 türkiye<br/>1-türkiye / puan 15 / genel averaj 12 // ikili averaj: tür 0-6 isp - isp 0-7 tür = ise 0-1 tür<br/>2- ispanya / puan 15 / genel averaj 12
  </div>]]></description><guid>https://eksisozluk.com/entry/179889208</guid><pubDate>Tue, 18 Nov 2025 18:26:00 -0000</pubDate><dc:creator><![CDATA[das erste]]></dc:creator></item><item><title>[2025/11/18] 38. ayak fetişizmi</title><link>https://eksisozluk.com/entry/179887520</link><description><![CDATA[<div class="content content-expanded">
<a class="b" href="https://www.eksisozluk.com/?q=podofili">podofili</a>nin halk arasında bilinen ismi.<br/><br/>her fetiş gibi anlam vermeye çalışmanın beyhude bir çaba olduğu en yaygın fetiş türü. <br/><br/>ağırlıklı olarak penis sahibi bireylerde görülmekle birlikte bir vajinaya sahip olanlarda bu fetiş oranı daha azdır.<br/><br/><a class="b" href="https://www.eksisozluk.com/?q=bdsm">bdsm</a> ve eklenen başka harf var mı diye artık takip edemediğim <a class="b" href="https://www.eksisozluk.com/?q=lgbtqqiaap2s">lgbtqqiaap2s</a>+ ailelerinde daha sık rastlanan ayak fetişizmi sadece ayak yalamadan ibaret değildir. kendi içinde farklılıklar gösterebilir:<br/><br/>ayaklara bakmaktan zevk alma/hayranlık, ayaklara dokunma veya bedenin herhangi bir bölümünü temas ettirme/sürtünme, masaj, koklama, öpme gibi eylemlerin yanı sıra, ayakla ilişkilendirilen aksesuarlara (çorap, halhal, yüzük, oje vs) veya ayakkabılara olan ilgi de bu fetişizmin içinde yer alır.<br/><br/>peki rainbow bunu görselleştirmeden bırakır mı? asla!<br/><br/>işte bir ayakla neler yapılabileceğinin sanatsal ispatları:<br/><br/>~ <a class="url" href="https://soz.lk/i/6qqcr8j0" rel="nofollow noopener" target="_blank" title="https://soz.lk/i/6qqcr8j0">jacek malczewski, death of ellenai (1907)</a><br/>~ <a class="url" href="https://soz.lk/i/smxz5lwc" rel="nofollow noopener" target="_blank" title="https://soz.lk/i/smxz5lwc">martin van maele, la comtesse au fouet (1926)</a><br/>~ <a class="url" href="https://soz.lk/i/hhyejiwk" rel="nofollow noopener" target="_blank" title="https://soz.lk/i/hhyejiwk">jim black, dresseuses d’hommes (1931)</a><br/>~ <a class="url" href="https://soz.lk/i/795pcro6" rel="nofollow noopener" target="_blank" title="https://soz.lk/i/795pcro6">moitte or devéria, foot fetishism (c. 1830)</a><br/>~ <a class="url" href="https://soz.lk/i/00s1uaxm" rel="nofollow noopener" target="_blank" title="https://soz.lk/i/00s1uaxm">martin van maele, la sorcière (1911)</a><br/>~ <a class="url" href="https://soz.lk/i/a2569y4e" rel="nofollow noopener" target="_blank" title="https://soz.lk/i/a2569y4e">gregory, bizarre honeymoon (c. 1950)</a><br/>~ <a class="url" href="https://soz.lk/i/jgvavaq7" rel="nofollow noopener" target="_blank" title="https://soz.lk/i/jgvavaq7">namio harukawa, foot fetish lesson (1970s)</a><br/>~ <a class="url" href="https://soz.lk/i/zsxajuea" rel="nofollow noopener" target="_blank" title="https://soz.lk/i/zsxajuea">john scarisbrick, diesel male sneaker with jon kortajarena (2009)</a><br/>~ <a class="url" href="https://soz.lk/i/2oh8w6e7" rel="nofollow noopener" target="_blank" title="https://soz.lk/i/2oh8w6e7">daria motovilova, dominate (2021)</a> <br/><br/>karşılıklı rıza ve güvenliğe öncelik veren tüm cinsel tercihler ile fetişler anlayış ve saygıyı hak eder.<br/><br/>~ fetişiniz bol olsun canikom ~
  </div>]]></description><guid>https://eksisozluk.com/entry/179887520</guid><pubDate>Tue, 18 Nov 2025 01:27:00 -0000</pubDate><dc:creator><![CDATA[rainbow chaser]]></dc:creator></item><item><title>[2025/11/18] 39. toprak razgatlıoğlu</title><link>https://eksisozluk.com/entry/179898871</link><description><![CDATA[<div class="content content-expanded">
    toprak <a class="b" href="https://www.eksisozluk.com/?q=superbike">superbike</a>'ı üç kez dünya şampiyonu olarak (2021 yamaha, 2024-2025 bmw) zirvede bırakıp <a class="b" href="https://www.eksisozluk.com/?q=motogp">motogp</a>'ye transfer oldu. 2026'da pramac yamaha ile <a class="b" href="https://www.eksisozluk.com/?q=jack+miller">jack miller</a>'ın takım arkadaşı olacak.<br/><br/>valencia testini bugün 18 kasım 2025'te yaptı, garajda baklava dağıttı türk bayrağıyla piste çıktı, onboard görüntüleri sosyal medyada epey izlendi biz de gururlandık.<br/><br/>motogp dünyanın en çok izlenen üçüncü motor sporu aynı zamanda 2 tekerlekli motor sporlarının kralı yani;<br/>birincilik elbette <a class="b" href="https://www.eksisozluk.com/?q=formula+1">formula 1</a><br/>ikincilik <a class="b" href="https://www.eksisozluk.com/?q=nascar">nascar</a><br/>üçüncük ama 2 tekerlekli motor sporlarının en tepe klasmanı ise <a class="b" href="https://www.eksisozluk.com/?q=motogp">motogp</a><br/><br/>2 tekerlekli motor sporlarının klasman sıralaması ise şöyle;<br/>1-<a class="b" href="https://www.eksisozluk.com/?q=motogp">motogp</a><br/>2-<a class="b" href="https://www.eksisozluk.com/?q=world+superbike">world superbike</a> (<a class="b" href="https://www.eksisozluk.com/?q=wsbk">wsbk</a>) - toprak burada 3 şampiyonluk gördü<br/>3- <a class="b" href="https://www.eksisozluk.com/?q=moto2">moto2</a><br/>4-<a class="b" href="https://www.eksisozluk.com/?q=world+supersport">world supersport</a> (<a class="b" href="https://www.eksisozluk.com/?q=wss">wss</a>) - kenan sofuoğlu buranın tartışmasız kralıydı 5 şampiyonluk kazandı<br/>5- <a class="b" href="https://www.eksisozluk.com/?q=moto3">moto3</a><br/>6- <a class="b" href="https://www.eksisozluk.com/?q=supersport+300">supersport 300</a> (wssp300)<br/>7- juniorgp / motogp rookies cup / cev<br/><br/>*** şurada bir ara başlık açıp da kenan'a da değinmek lazım***<br/>**********************************************************<br/>kenan boy ve kilosu itibariyle üst klasmanlarda yarışmak istemedi, hafif siklet bir piilot olarak ağır siklet motorları mükemmel kontrol edemezdi yapı itibariyle. 600 cc’de rakipsizdi. 5 şampiyonluk, 43 galibiyet, rekorlar… motogp/superbike’a çıkıp orta sıralarda gezmek yerine, kendi sınıfında “yenilmez” olarak tarihe geçmeyi tercih etti. birkaç defa denedi ama zorlamadı. 2012’de ağır bir moto2 denemesi sakatlığı yaşadı, omuriliği zedelendi. bu motosiklet bana göre değil, 600 cc’de daha hızlıyım” dedi ve geri döndü. yapı ve fizik meselesi hafif siklette iken ağır siklete geçmek ve o motorları kontrol etmek hiç de kolay değildir.<br/>****<br/>yani fizik gerçekten çok belirleyici bu sporda. toprak’ın motogp’ye geçişi bu yüzden de çok mantıklı ve heyecan verici.<br/><br/>600 cc (supersport/moto3) › en hafif pilotlar kazanır (60-65 kg idealdir). <a class="b" href="https://www.eksisozluk.com/?q=kenan+sofuo%c4%9flu">kenan sofuoğlu</a> ve <a class="b" href="https://www.eksisozluk.com/?q=deniz+%c3%b6nc%c3%bc">deniz öncü</a> de tam bu profile uyuyor.<br/>1000 cc (superbike/motogp) › 70-80 kg arası idealdir. efsane <a class="b" href="https://www.eksisozluk.com/?q=valentino+rossi">valentino rossi</a> ve toprak bu aralıkta olduğu için ideal profiller olabiliyor.<br/>kenan 1000 cc’de “çocuk gibi kalırdı” (kendi ifadesi), toprak ise 600 cc’de “fil gibi” olurdu. yarış sıralaması üstte olduğu gibi olsa da anatomik yapı hangi klasmanda yarışman gerektiğini belirliyor aslında.<br/><br/>superbike ile motogp bütçeler arasında da en az 10 kat fark var. <br/>superbike 5-15milyon euro varken motogp 50-100+ milyon eurolar var.<br/><br/>pilot maaşı superbike 1-3 milyon euro motogp'de 5-15 milyon euro arasında değişiyor. primler, bonuslar, reklamlar, özel sponsorluklar vs bunlar hariç...<br/><br/><a class="b" href="https://www.eksisozluk.com/?q=kenan+sofuo%c4%9flu">kenan sofuoğlu</a> supersport'un yenilmez kralı idi, hala kırılmayan rekorları var.<br/>toprak superbike'ı fethedip motogp tahtına oynamaya aday,<br/>deniz öncü de motogp yolunda hızla ilerliyor,<br/>helal olsun valla, yolları açık olsun.<br/>(bkz: <a class="b" href="https://www.eksisozluk.com/?q=kenan+sofuo%c4%9flu">kenan sofuoğlu</a>) (bkz: <a class="b" href="https://www.eksisozluk.com/?q=deniz+%c3%b6nc%c3%bc">deniz öncü</a>) (bkz: <a class="b" href="https://www.eksisozluk.com/?q=valentino+rossi">valentino rossi</a>) (bkz: <a class="b" href="https://www.eksisozluk.com/?q=can+%c3%b6nc%c3%bc">can öncü</a>) (bkz: <a class="b" href="https://www.eksisozluk.com/?q=bahattin+sofuo%c4%9flu">bahattin sofuoğlu</a>) (bkz: <a class="b" href="https://www.eksisozluk.com/?q=alp+aksoy">alp aksoy</a>)<br/><br/>edit:<br/>@radiusbox kardeşimin ricası üzerine ekleme yapmak istiyorum.<br/>evet motor sporlarında güzel bir çağ ve güzel bir ivme yakaladığımız ortada. birkaç isim daha ilave edeceğim. <br/><br/><a class="b" href="https://www.eksisozluk.com/?q=can+%c3%b6nc%c3%bc">can öncü</a> deniz öncü’nün ikiz kardeşi. world supersport 300’de kawasaki puccetti ile yarışıyor.<br/><br/>2018’de moto3’te valencia’da ilk yarışını kazanan en genç pilot rekoru (15 yaş 115 gün, halen kırılmadı), son yıllarda sakatlıklar ve formsuzluk yaşadı, 2025’te wssp300’de toparlamaya çalışıyor diyebiliriz.<br/><br/><a class="b" href="https://www.eksisozluk.com/?q=bahattin+sofuo%c4%9flu">bahattin sofuoğlu</a> kenan sofuoğlu’nun yegeni. o da world supersport 300’de mv agusta ile yarışıyor. 2022 wssp300 şampiyonu, 2024’te birkaç podyum aldı, 2025’te yine aynı kategoride, hedefi supersport 600’e çıkmak gibi görünüyor.<br/><br/><a class="b" href="https://www.eksisozluk.com/?q=alp+aksoy">alp aksoy</a> 17 yaşında formula4’de yarışan genç bir kardeşimiz. hedef elbette f3 —&gt; f2 ve elbette formula 1.<br/><br/>yolları, bahtları açık olsun.
  </div>]]></description><guid>https://eksisozluk.com/entry/179898871</guid><pubDate>Wed, 19 Nov 2025 12:37:00 -0000</pubDate><dc:creator><![CDATA[maksim valerus]]></dc:creator></item><item><title>[2025/11/18] 45. harun kolçak</title><link>https://eksisozluk.com/entry/179894165</link><description><![CDATA[<div class="content content-expanded">
    çocukluğumun ve ilk gençliğimin en güzel anılarının fon müziğinin sahibidir. benim için (bkz: <a class="b" href="https://www.eksisozluk.com/?q=%c3%b6l%c3%bcm%c3%bc+en+%c3%a7ok+%c3%bczen+sanat%c3%a7%c4%b1lar">ölümü en çok üzen sanatçılar</a>) listesinin zirvesinde yer alan isimdir. doksanlar türkçe pop'un kalbinde, hepimizin gözyaşlarında ve mutluluklarında payı olduğu için mi, yoksa iyi kalbini; hayvanlara, insanlara uzanan şefkatini bildiğim için mi bilmiyorum. ama bir yerlerde adı geçse, bir yerlerde sesi çalsa çok sevdiğim birini kaybetmişim gibi üzülürüm.
  </div>]]></description><guid>https://eksisozluk.com/entry/179894165</guid><pubDate>Tue, 18 Nov 2025 12:57:00 -0000</pubDate><dc:creator><![CDATA[yunabii]]></dc:creator></item><item><title>[2025/11/18] 46. cover rekortmeni şarkılar</title><link>https://eksisozluk.com/entry/179889964</link><description><![CDATA[<div class="content content-expanded">
    şarkılarında ölümden, yalnızlıktan, aşktan, vefasız kadınlardan, burjuva domuzlarından, düşmüş insanlardan, sarhoşlardan, denizcilerden, uykusuz şehirlerden bahseden <a class="b" href="https://www.eksisozluk.com/?q=jacques+brel">jacques brel</a>’in 1961 tarihli “<a class="url" href="https://www.youtube.com/watch?v=7dENI7urpQo&amp;list=RDGMEMECQexVIf8HjAQgdybEHXKw&amp;start_radio=1&amp;rv=LzmbZUO7rU8" rel="nofollow noopener" target="_blank" title="https://www.youtube.com/watch?v=7dENI7urpQo&amp;list=RDGMEMECQexVIf8HjAQgdybEHXKw&amp;start_radio=1&amp;rv=LzmbZUO7rU8">le moribond</a>” adlı parçası, müzikal anlamda bir cenaze marşı gibi başlayıp bir kırık kalp komedisine dönüşen tuhaf fransız mucizelerinden biri. brel, ölmekte olan bir adamı anlatır bu şarkıda ama öyle ağırbaşlı bir ölüm değildir bu. adam adım adım nalları dikerken, tıpkı bir veda turunda duraklar gibi, önce emile’e, rahibeye, antoine’a ve en nihayetinde kendisini defalarca aldatan karısına uğrar. herkes payına düşeni alır. biraz sitem, biraz gözyaşı, biraz da brel’in kendine has o “hadi ama, hayat bu kadar da ciddiye alınacak bir şey değil” tonundan.<br/><br/>şarkının bana komik gelen yanı ise adamın, karısını defalarca elinden alan antoine’a bile “ona iyi bak” diyerek veda etmesi. bu büyük bir erdem mi yoksa ölüm döşeğinde bile ince ince laf sokma ustalığı mı karar veremedim. muhtemelen ikisi birden. brel de bu hep böyle bir herif oldu zaten, duygusallık ile acımasız gerçekçiliğin birbirlerini kovalaması onun fıtratında vardı.<br/><br/>sonra işin büyülü tarafı başlıyor. “le moribond”, fransa sınırlarında hafif şen şakrak bir hüzünken, ingilizceye geçince bambaşka bir şeye dönüşüyor. alıyor başını yürüyor ve neredeyse şarkı brel’in kendisine sorsanız “ben böyle bir şey yazmadım” diyeceği kadar çok sayıda, acayip cover’lara vesile oluyor.<br/><br/>fransız progressive rock grubu <a class="url" href="https://www.youtube.com/watch?v=uTRCgkjGlz0" rel="nofollow noopener" target="_blank" title="https://www.youtube.com/watch?v=uTRCgkjGlz0">ange</a> şarkıyı abartılı teatral bir formda söylerken, new york’lu <a class="url" href="https://www.youtube.com/watch?v=ZrC9YYnUM4c" rel="nofollow noopener" target="_blank" title="https://www.youtube.com/watch?v=ZrC9YYnUM4c">les sans culottes</a> tam kitsch bir paris estetiğiyle yaklaşmış. <a class="url" href="https://www.youtube.com/watch?v=rlY7_6OwIN8" rel="nofollow noopener" target="_blank" title="https://www.youtube.com/watch?v=rlY7_6OwIN8">beirut</a>’un yorumu ise alkolden nem kapmış bir akordeonun aralığından gelen bir rüyaya benziyor. <a class="b" href="https://www.eksisozluk.com/?q=zach+condon">zach condon</a>, brel’in o yorgun neşesine bir doğu avrupa kederi eklemiş. pek de leziz olmuş bana sorarsanız (ki sormazsınız.)<br/><br/>ama asıl hikaye ingilizce versiyonla başlıyor. yani şarkının “<a class="b" href="https://www.eksisozluk.com/?q=seasons+in+the+sun">seasons in the sun</a>” adıyla alemlere akmaya başlamasıyla.<br/><br/><a class="b" href="https://www.eksisozluk.com/?q=rod+mckuen">rod mckuen</a>’in tercümesiyle 1964’te önce <a class="url" href="https://www.youtube.com/watch?v=3Tyhv_rh6Ko" rel="nofollow noopener" target="_blank" title="https://www.youtube.com/watch?v=3Tyhv_rh6Ko">kingston trio</a> tarafından kaydediliyor. rod mckuen, brel’in kendi şiirsel yaralarını kapitalist amerika pazarına uygun hale getirirken kelimelerin bir kısmını sterilize ediyor, şarkıya folk bir yumuşaklık katıyor. daha sonra <a class="url" href="https://www.youtube.com/watch?v=NySdb68oZ2s" rel="nofollow noopener" target="_blank" title="https://www.youtube.com/watch?v=NySdb68oZ2s">mckuen</a>’in kendi yorumu ise sanki “bakın çocuklar, bu şarkı aslen bana aitmiş gibi dinleyin” rahatlığında, maşallah...<br/><br/>ve 1974’te <a class="url" href="https://www.youtube.com/watch?v=ZJehPcqk_5I" rel="nofollow noopener" target="_blank" title="https://www.youtube.com/watch?v=ZJehPcqk_5I">terry jacks</a> geliyor… işte orada dünya tamamen kopuyor. <a class="b" href="https://www.eksisozluk.com/?q=terry+jacks">terry jacks</a>’in yorumu o kadar temiz, o kadar “duyguya el sürmeyeyim de hijyenik dursun” havasında ki, brel’in karanlık mizahının yanında bir anda lise mezuniyetindeki duygusal slayt sunumuna dönüşüyor. fakat yine de hit olmuş tabii… hem de öyle böyle değil. şarkı listeleri tarumar etmiş. ölüme dair bir veda, bir anda dünyanın tüm radyolarında “mutlu hüzün” kontenjanından dönmeye başlamış.<br/><br/>sonrası ise adeta zincirleme reaksiyon. durdurabilene aşk olsun.<br/><br/><a class="url" href="https://www.youtube.com/watch?v=QoqBvpiQe5k" rel="nofollow noopener" target="_blank" title="https://www.youtube.com/watch?v=QoqBvpiQe5k">black box recorder</a>’ın versiyonu şarkıyı mum ışığıyla aydınlatılmış bir otopsi odasına çeviriyor. <a class="url" href="https://www.youtube.com/watch?v=gEM_f0AMsxM" rel="nofollow noopener" target="_blank" title="https://www.youtube.com/watch?v=gEM_f0AMsxM">bobby vinton</a>, <a class="url" href="https://www.youtube.com/watch?v=Z6m0apqW0dI" rel="nofollow noopener" target="_blank" title="https://www.youtube.com/watch?v=Z6m0apqW0dI">nana mouskouri</a>, <a class="url" href="https://www.youtube.com/watch?v=mnH-0QLFE70&amp;list=RDmnH-0QLFE70&amp;start_radio=1" rel="nofollow noopener" target="_blank" title="https://www.youtube.com/watch?v=mnH-0QLFE70&amp;list=RDmnH-0QLFE70&amp;start_radio=1">fortunes</a>… herkes kendi tarzında “seasons in the sun”ın sakızını biraz daha çiğniyor. <a class="url" href="https://www.youtube.com/watch?v=Xdv83MFJd7U&amp;list=RDXdv83MFJd7U&amp;start_radio=1" rel="nofollow noopener" target="_blank" title="https://www.youtube.com/watch?v=Xdv83MFJd7U&amp;list=RDXdv83MFJd7U&amp;start_radio=1">westlife</a> bile söylemiş yahu, var mı ötesi. evet, boyband westlife yani, brel mezarında irkilmiş midir bilmem... <a class="url" href="https://www.youtube.com/watch?v=DXWvb3sDVlo" rel="nofollow noopener" target="_blank" title="https://www.youtube.com/watch?v=DXWvb3sDVlo">me first and the gimme gimmes</a> ise punk hızında gülüp geçercesine icra etmiş şarkıyı. <a class="url" href="https://www.youtube.com/watch?v=pHRTAtrwjuM" rel="nofollow noopener" target="_blank" title="https://www.youtube.com/watch?v=pHRTAtrwjuM">beach boys</a> da şarkının büyüsüne kapılmış, sanki çocukluğun oyuncaklarını ateşe verip şarkıyı söylemişler gibi.<br/><br/>ve tabii ki o müstesna <a class="url" href="https://www.youtube.com/watch?v=heIog9Rv7Qw" rel="nofollow noopener" target="_blank" title="https://www.youtube.com/watch?v=heIog9Rv7Qw">nirvana</a> versiyonu… <a class="b" href="https://www.eksisozluk.com/?q=kurt+cobain">kurt cobain</a>’in davulun başına geçip söylediği o serseri yorum, bütün bu sterilleşmiş versiyonları tek darbede yok ediyor bence. cobain’in kayıtsız sesi, brel’in orijinal kaşıntısını en iyi yakalayan şey belki de. ölüme, ihanete ve hayata dair o yarı gülümsemeli öfkeyi iyi yakalıyor cobain. zaten kurt cobain çocukken terry jacks'in "seasons in the sun" şarkısını dinlerken ağlarmış. ve o lanet tüfeği kafasına dayayıp dünyaya veda etmeden önce içinde ukde kalmasın diye bu kaydı yapmış sanki. öyle düşünmek istedim ben. ölünün arkasından konuşmuş gibi oldum ama bunun her zaman bir zararı yok. <br/><br/>işte böyle… şarkının bir sürü iyi kötü cover’ı var. benim sıraladıklarım dışında da vardır illa ki… ama tüm bu cover’ların en güzel tarafı şu ki, her versiyon brel’in yarattığı o tuhaf sıcaklığı, ölümün kıyısında bile göz kırpan o insanlık halini kendi biçiminde yaşatıyor. bir şarkının başına gelebilecek en iyi şey bu aslında. öyle değil mi? (öyle, öyle…)
  </div>]]></description><guid>https://eksisozluk.com/entry/179889964</guid><pubDate>Tue, 18 Nov 2025 20:30:00 -0000</pubDate><dc:creator><![CDATA[tut miki yan cek]]></dc:creator></item><item><title>[2025/11/18] 47. 18 kasım 2025 cloudflare erişim problemi</title><link>https://eksisozluk.com/entry/179896532</link><description><![CDATA[<div class="content content-expanded">
    tarihin gördüğü en büyük ddos saldırısı.<br/><br/>15.72 terabit/sn, yarım milyon farklı ip adresinden, toms hardware'de dediği gibi, 3.5 milyon netflix filminin bir kerede stream edilmesine denk bir ddos saldırısı;<br/><br/><a class="url" href="https://www.tomshardware.com/software/security-software/microsoft-azure-blocks-largest-ddos-attack-in-history-attack-equivalent-to-streaming-3-5-million-netflix-movies-at-once-15-72-terabits-per-second-from-500-000-ip-addresses-tied-to-iot-botnet" rel="nofollow noopener" target="_blank" title="https://www.tomshardware.com/software/security-software/microsoft-azure-blocks-largest-ddos-attack-in-history-attack-equivalent-to-streaming-3-5-million-netflix-movies-at-once-15-72-terabits-per-second-from-500-000-ip-addresses-tied-to-iot-botnet">https://www.tomshardware.com/…es-tied-to-iot-botnet</a><br/><br/>halen de çözülmüş değil.
  </div>]]></description><guid>https://eksisozluk.com/entry/179896532</guid><pubDate>Tue, 18 Nov 2025 17:38:00 -0000</pubDate><dc:creator><![CDATA[bozdoganli]]></dc:creator></item></channel></rss>