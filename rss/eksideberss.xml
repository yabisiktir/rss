<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-25 22:16:22.408209</lastBuildDate><item><title>[2025/11/24] 1. arkadaş zekai özger</title><link>https://eksisozluk.com/entry/180022815</link><description><![CDATA[<div class="content content-expanded">
    “arkadaş zekâi özger, 28 nisan 1973 gecesi saat 21.00'de herhangi bir yerde televizyon yayınını izlemek için evinden ayrılıyor. arkadaş eve dönmeyince birlikte kaldıkları babası, annesi kardeşleri onu günlerce aramadan sonra 8 mayıs'ta numune hastanesi morgunda dört gündür bekletilen sahipsiz bir ölü olarak buluyorlar. (…)<br/><br/><a class="url" href="https://soz.lk/i/z6ej0bqx" rel="nofollow noopener" target="_blank" title="https://soz.lk/i/z6ej0bqx">görsel-1</a><br/><br/>arkadaş'ın başına gelenlerin ne olduğunu oradan buradan derleyebildiğimiz bilgilerle anlayabiliyoruz geç de olsa. arkadaş televizyon programını henüz bilemediğimiz bir yerde seyredip eve dönerken <a class="b" href="https://www.eksisozluk.com/?q=me%c5%9frutiyet+caddesi">meşrutiyet caddesi</a> merdivenlerinin sağındaki dar toprak yoldan yürümekteyken, yol eğilimiyle <a class="b" href="https://www.eksisozluk.com/?q=seyranba%c4%9flar%c4%b1">seyranbağları</a> 3. durağına kavuşmazdan önceki ikinci apartmanın ön düzlüğü arasındaki 2,5-3 metrelik bir yükseklikten o gece oradaki sokak lambasının yanmamasının, apartmanın da bahçe duvarının olmamasının etkisiyle, ayağı kayarak aşağıya düşüyor. <br/><br/>sabaha kadar kimseler görmüyor arkadaş'ı, ya da görüp ilgilenmiyorlar. 29 nisan sabahı arkadaş kendinden geçmiş bir durumda <a class="b" href="https://www.eksisozluk.com/?q=numune+hastanesi">numune hastanesi</a>'ne kaldırılıyor. üzerinde kimliğini belirtecek bir şey bulunamıyor. <br/><br/>görevliler komadaki bu hastayı görünce, o günlerde özel nedenlerle hastaneden kaçmış olan santral görevlisi <a class="b" href="https://www.eksisozluk.com/?q=mehmet+kamaral">mehmet kamaral</a> olduğuna karar veriyor, bu kişinin yakınlarına durumunu duyuruyorlar. mehmetin annesi, babası ve yakınları gelip komadaki arkadaş'ı kendi oğulları sanarak acıyla sarılıyor, günlerce başında bekliyor, her türlü tıbbî gereklerin yapılmasını sağlıyorlar.<br/><br/>arkadaş z. özger'in, 5 mayıs sabahı saat 6.00'da yaşamla olan son soluk ve beden bağı da kopunca, mehmet'in yakınlarına telgraflar çekilip toprağa verilmesinde hazır bulunmak isteyenlerin ankara'ya gelmesi isteniyor. ancak akşehir'den gelen bir telgraf, mehmet'in bir haftadır yanlarında olduğunu, (belli ki yanlış) ölüm haberini alınca ankara'ya doğru yola çıktığını bildiriyor. işte bu telgraf ve öldü sanılan gencin çıka gelmesiyle, altı gündür mehmet kamaral adıyla polis, savcılık, otopsi kayıtlarına geçen arkadaş'ın cansız bedeni, morgda sahipsiz kalıyor.<br/><br/>arkadaş'ın yakınları ise eve dönmediği günden beri polise, sıkıyönetim makamlarına, eşe dosta sorup soruşturup bir ses alamayınca, hastaneleri dolaşmaya başlıyorlar. ve onu buldukları zaman, kayıplara karışmanın eşiğindeydi. bir iki gün daha geçmiş olsaydı, ya tıp öğrencilerine öğrenimlerine yardımcı olmak için, organları parçalanmak üzere morgdan çıkarılacak ya da belediye ona, sahipsiz ölülerin toprağa verilmesi kuralları uygulanacaktı. yakınları onu bu- lamamış olsalardı, yaşadıkları sürece, buruk bir umutları olacak, her kapı çalınışında, postacının her mektup uzatışında yürekleri ağızlarına gelecekti.<br/><br/>otopsi raporunda, arkadaş'ın saat 23 - 24 sularında düştüğü, önce dizlerinin sert toprağa vurduğu, sonra öne devrildiği, dizlerindeki vuruktan başka, bedeninin hiç bir yerinde dıştan yara bere izi olmamasına karşın beyin kanamasından öldüğü; mide bölgesi açıldığında herhangi bir zehirlenme ya da ölümcül bir organ bozukluğu belirtisi görülmediği yazıyordu.<br/>arkadaş'ı 25 yaşındayken 9 mayısta yalın bir törenle ankara'nın karşıyaka mezarlığında h-9 ada 11 parsel numarasıyla toprağa verdik. <br/><br/><a class="url" href="https://soz.lk/i/yczdy7g7" rel="nofollow noopener" target="_blank" title="https://soz.lk/i/yczdy7g7">görsel-2</a><br/><br/>o, geride emekli bir baba, yaşlı bir anne, dört kız, iki erkek kardeş, «<a class="b" href="https://www.eksisozluk.com/?q=soyut">soyut</a>», <a class="b" href="https://www.eksisozluk.com/?q=yordam">yordam</a>&gt;&gt;, &lt;&lt;<a class="b" href="https://www.eksisozluk.com/?q=dost">dost</a>&gt;&gt;, &lt;&lt;<a class="b" href="https://www.eksisozluk.com/?q=papirus">papirus</a>&gt;&gt;, &lt;&lt;<a class="b" href="https://www.eksisozluk.com/?q=forum">forum</a>», «<a class="b" href="https://www.eksisozluk.com/?q=yans%c4%b1ma">yansıma</a>» ve birçok taşra dergilerinde basılmış 20-25 şiir, birkaç eleştirel yazıyla, özenle sakladığı, önemli bulduğu pasajlarını ayrıca bir deftere çektiği ve günümüz yazınında şimdi çeşitli yerlerde bulunan birçok dosta ait yazışmalar bıraktı.”<br/><br/>(<a class="b" href="https://www.eksisozluk.com/?q=ali+ozpalanlar">ali ozpalanlar</a>, yeni ortam, 5, ağustos 1973)<br/><br/>“sevgili dostum arkadaş zekai özger'i ölümünün 52.yilinda hüzün ve özlemle anarken bir şeyler yazmak ve paylaşmak istedim. arkadaş'ı sevenler ve onun yaşamına, edebî kimliğine ilgi duyanlar dilerlerse bu paylaşımımı kopyalasınlar.<br/><br/>yaşadığı yıllarda arkadaş'ı yakından tanıyan onunla dost olan 5-10 kişi kaldık. on yıllardır arkadaş'la ilgili uydurmaları, hatalı bilgileri, abartmaları, şehir efsanelerini konuşmacı olduğum her etkinlikte düzeltmeye çalışıyorum. <br/>arkadaş z. özger'le arkadaşlığım son 6 yılında pek çok kereler birlikte saatler, günler geçirmemle, soyut, yordam, yansıma dergilerinde birlikte yazı ve şiirlerimizi yayınlıyor olmamla oluşmuştu. yordam dergisini çıkaran eleştirmen, yazar <a class="b" href="https://www.eksisozluk.com/?q=h%c3%bcseyin+c%c3%b6nt%c3%bcrk">hüseyin cöntürk</a>'ün evinde konusu önceden belirlenmiş aylık toplantılarından bazılarına katıldığımda başlayan tanışıklığım zaman içinde dostluğa dönüşmüştü. bu toplantılara katılanlardan hatırladıklarım şunlardı: haluk-oya aker, bilgin adalı, arkadaş z. özger, <a class="b" href="https://www.eksisozluk.com/?q=h%c3%bcseyin+cevahir">hüseyin cevahir</a>, <a class="b" href="https://www.eksisozluk.com/?q=g%c3%bcn+zileli">gün zileli</a>… <br/>(…)<br/><br/>5 mayıs 1973'te arkadaş öldükten bir iki hafta sonra onunla birlikte şiirlerimizi yayımladığımız yansima dergisinin sahibi <a class="b" href="https://www.eksisozluk.com/?q=tekin+s%c3%b6nmez">tekin sönmez</a>, benim yaz tatili için izmir' giderken ankara'ya uğrayacağımı bildiği için arkadaş'ın şiirlerini yayımlamak istediğini evine gidip ailesi verirse tüm edebi ürünlerini almamı rica etti.<br/><br/>ben de mayıs sonuna doğru arkadaş'ın baba evine gidip tekin sönmez'in ricasını ailesine ilettim. sağ olsun bu ricamızı kabul edip bize güvenip evdeki tüm yazıları, şiirleri, mektupları, notları, kupürlerini koca bir yığın halinde (o yıllarda naylon torba olmadığından) bir sofra bezine doldurup çıkın halinde bana verdiler.<br/><br/>bu ziyaretim sırasında orada bulunan, arkadaş'ı kayıp sanıp ararlarken en son morgda onu bulan eniştesi <a class="b" href="https://www.eksisozluk.com/?q=ramiz+bilgin">ramiz bilgin</a> bu dramı tüm ayrıntılarıyla bana anlattı hatta kendisinin, önemli bölümleri rakamları not ettiği kağıdı da bana verdi. bu bilgilerden yararlanıp yazdığım yazı, yeni ortam gazetesinde 5 ağustos 1973 tarihinde yayımlandı. bu yazım arkadaş z. özger'in <a class="b" href="https://www.eksisozluk.com/?q=%c5%9fiirler">şiirler</a> adıyla tekin sönmez'in nadas yayınları tarafından şubat 1974'te 2000 adet basılan kitabın baş tarafında da yayımlandı.<br/><br/>10 yıl sonra mayıs yayınları bazı eklemelerle <a class="b" href="https://www.eksisozluk.com/?q=sevdadir">sevdadir</a> adıyla arkadaş'ın şiirlerini yeniden yayımladığında ne yazık ki ilk basımda yer alan arkadaş'ın tekin sönmez'e gönderdiği iki mektup ve <a class="b" href="https://www.eksisozluk.com/?q=ismail+uyaro%c4%9flu">ismail uyaroğlu</a>'nun arkadaş'ın 20 kadar dergideki şiirlerinden alıntılar yaparak yazdığı yazı da yer alırken benim bu yazıma yer verilmedi. bu hatalı tutumun düzeltilmesini mayıs yayınları'nın sahibi <a class="b" href="https://www.eksisozluk.com/?q=suat+%c3%a7elebi">suat çelebi</a>'ye birkaç kez söyledim hatta bu metnin fotokopisini bile verdim ancak bu 6. baskıda da yapılmayınca işin peşini bıraktım. (ben bu haksızlığın kayda geçmesi için burada bu konuya değindim.)<br/><br/>yukarıda ikinci paragrafta belirttiğim konular da şöyle: “karanlık bir ölümle giden” yargısı yanlıştır. arkadaş'ın ölümünde hiçbir karanlık nokta yoktur. 1973'ün 28 nisan gecesi saat 23 sıralarında kenarında korkuluk ya da duvar bulunmayan patika gibi toprak kaldırımdan kot farkı olan bir kamu kurumu misafirhanesinin toprak zeminine yaklaşık 3 metreden düşmüştür. gören olmadığı için yaklaşık 8 saat orada baygın olarak kalmış sabah güvenlik görevlisi fark etmiş numune hastanesi'ne ambulansla götürülmüş. (…) hastaneye 29 nisan sabahı götürüldüğünde yalnızca dizlerinde düşmeden dolayı hafif bir yaralanmanın dışında bedeninin hiçbir yerinde hiçbir yara bere yoktur. kimliğini yanına almadığı ve aciline kaldırıldığı hastanede görevli mehmet kamaral'a çok benzediği için o sanılmış tüm polis, hastane kayıtlarına bu adla geçmiş. bu nedenle eniştesi ramiz bilgili'nin karakol, hastane vb. yerlerdeki aramalarında arkadaş bulunamamış. komada 7 gün kaldıktan sonra vefat edince mehmet kamaral'ın yakınlarına cenaze törenine katılmaları için haber verildiğinde mehmet kamaral telefonda sağ olduğunu söyleyince onunla ilgilenen anası, babası hastaneden ayrılmışlar. can dostum arkadaş'ım morgda sahipsiz kalmış. eniştesi ramiz bilgili arkadaş'ı 11 gün arayıp bulamayınca morgları aramaya başladıklarında onu bulmuşlar. 9 mayıs'ta birkaç arkadaşını katılımıyla toprağa verilmiş.<br/><br/>(…) tekin sönmez yayımladığı “şiirler” kitabının arka kapağında “arkadaş'ın ölüm nedeninin beyin kanamasi olduğu, bununsa 1971'deki siyasal yurdunun polis tarafından basılması sırasında yediği ağır darbelerin neden olduğu travmanın sonradan bu durumu yarattığı” yazılmış olsa da iki yıl sonraki ölümle bir ilintisinin olması bana olası gelmiyor. <br/><br/>arkadaş 25 yıllık ömrünün son 6 yılında yazdığı şiirlere, yazılara bakıldığında yaşasaydı çok daha başarılı ürünlere ulaşacağını düşünüyorum. ancak bir avuntum ölümünden 10 yıl sonra mayıs yayınları'nın şiirlerini eklemelerle yeniden yayımlaması. 4 baskıdan elde edilen gelirle kendi ödülünün sponsoru olsa da 23 yıl sonra adına “ilk kitap ödülü” konması. günümüze dek yeni baskılarla bu ödülün sürdürülmesi. <a class="b" href="https://www.eksisozluk.com/?q=ahmet+kaya">ahmet kaya</a>, <a class="b" href="https://www.eksisozluk.com/?q=onur+akin">onur akin</a>, <a class="b" href="https://www.eksisozluk.com/?q=grup+yorum">grup yorum</a> gibi ünlü müzik insanlarının onun şiirlerinden besteler yapması. tanınırlığını, çok daha kalıcı olmasını sağlamasıdır. (…)”<br/><br/><a class="url" href="https://soz.lk/i/md68id5w" rel="nofollow noopener" target="_blank" title="https://soz.lk/i/md68id5w">görsel-3</a><br/><br/>(<a class="b" href="https://www.eksisozluk.com/?q=ali+ozpalanlar">ali ozpalanlar</a>, sosyal medya paylasimi, 6 mayis 2025)
  </div>]]></description><guid>https://eksisozluk.com/entry/180022815</guid><pubDate>Mon, 24 Nov 2025 03:46:00 -0000</pubDate><dc:creator><![CDATA[viva paulista]]></dc:creator></item><item><title>[2025/11/24] 2. max verstappen</title><link>https://eksisozluk.com/entry/180023595</link><description><![CDATA[<div class="content content-expanded">
    ya bu adamı eleştirenler başkalarının zekasına laf etmeden önce kendi zekaları üstüne düşünseler çok iyi olacak ya neyse...<br/><br/>ciddi ciddi inandıkları şey şu; verstappen'in aracı çok çok iyi, kendisi vasat, takım sırf o iyi gözüksün diye öbür aracı ve pilotun performansını bilerek bozup takım şampiyonluğundan falan hep vazgeçiyor. yani mesela verstappen'in yerine başka pilot alıp o çok çok iyi araçla hem pilot hem takım şampiyonu olmak gibi bir niyetleri yok.<br/><br/>allah akıl fikir versin, yarattığını takip etsin demekten başka söyleyecek bir şey yok.
  </div>]]></description><guid>https://eksisozluk.com/entry/180023595</guid><pubDate>Mon, 24 Nov 2025 07:28:00 -0000</pubDate><dc:creator><![CDATA[woody]]></dc:creator></item><item><title>[2025/11/24] 3. istanbul'da midye ve kumpirden zehirlenen aile</title><link>https://eksisozluk.com/entry/180029668</link><description><![CDATA[<div class="content content-expanded">
    olayın faili otel işletmesi gibi gözüküyor.<br/>peki otel işletmesini denetlemesi gereken hangi devlet kurumu?<br/>resmi gazetede yayınlanan yönetmeliğe bakalım:<br/><a class="url" href="https://teftis.ktb.gov.tr/yazdir?577245325979682CB3CC6F43B049BB22#:~:text=Madde 5 – (Değişik%3A 29,verilmesi halinde Bakanlık müfettişlerince yapılır." rel="nofollow noopener" target="_blank" title="https://teftis.ktb.gov.tr/yazdir?577245325979682CB3CC6F43B049BB22#:~:text=Madde 5 – (Değişik%3A 29,verilmesi halinde Bakanlık müfettişlerince yapılır.">https://teftis.ktb.gov.tr/…nce%20yap%c4%b1l%c4%b1r.</a><br/><br/>" bu yönetmelik, insan ve çevre sağlığı ile can ve mal güvenliği de dahil olmak üzere belgeli turizm yatırım ve işletmelerinin, belgeye esas olan vasıflarının, tarifelerinin, temizlik, intizam, servis, idare ve işletme tarzları ile diğer hususların denetlenmesine ilişkin hükümleri kapsar."<br/><br/>2006 daki değişiklikle şu eklenmiş:<br/>" turizm yatırım ve işletmelerinin denetimi, bakanlık kontrolörleri veya bakan tarafından görev verilmesi halinde bakanlık müfettişlerince yapılır."<br/><br/>böcek ailesinin vefatı münferit bir otel olayı değildir. son 2 senede kartalkaya yangını, uludağ kervansaray yangını'ni da düşünürsünüz otellerin denetimsizlik sebebi ile geldiği durum ortadadır.<br/><br/>bu olay sonunda en azından turizm il müdürlüğü görevden alınmalıdır.<br/><br/>tabi bu yönetmeliğe baktığımız zaman ulaştığımız sonuç. turizm bakanına göre bakanlığı kontrol etme görevi turizm işlevine yönelik.<br/>"kontrolörümüz nelere bakıyor? turizmle ilgili süreçleri denetliyor. iş yeri açma ruhsatını görünce bizim için işlem tamam anlamına geliyor. ana kuralımız bu. bakanlık kontrolleri tesisin niteliklerinin standartlarının sınıflandırmasını yapıyor. yıldızını, niteliğini denetliyor. bakanlık her şeyi denetlemez."<br/><a class="url" href="https://tr.euronews.com/2025/01/24/kultur-ve-turizm-bakani-mehmet-nuri-ersoy-bakanlik-her-seyi-denetlemez" rel="nofollow noopener" target="_blank" title="https://tr.euronews.com/2025/01/24/kultur-ve-turizm-bakani-mehmet-nuri-ersoy-bakanlik-her-seyi-denetlemez">https://tr.euronews.com/…kanlik-her-seyi-denetlemez</a><br/><br/>işin özeti, anlaşılan oteller gerekli izinleri alıp açıldıktan sonra işletmeleri esnasında denetleme fiili olarak kimsenin sorumluluk alanında değil.<br/><br/>debe sonrası edit: il müdürü <a class="b" href="https://www.eksisozluk.com/?q=h%c3%bcseyin+keskin">hüseyin keskin</a> eski sultanbeyli belediye başkanıymış. eski belediyesinde iyi bir yönetim vardı, denetleme konusunda böyle bir hata vermemesi gerekirdi.<br/><a class="url" href="https://istanbul.ktb.gov.tr/TR-383632/il-mudurumuz.html" rel="nofollow noopener" target="_blank" title="https://istanbul.ktb.gov.tr/TR-383632/il-mudurumuz.html">https://istanbul.ktb.gov.tr/…3632/il-mudurumuz.html</a><br/>öte yandan turizm tecrübesi olmayan bir insanı dünyanın en fazla (mekke'den fazla) ziyaret edilen şehirlerinden birinin turizminin başına konması da ayrı bir tartışma konusu.
  </div>]]></description><guid>https://eksisozluk.com/entry/180029668</guid><pubDate>Tue, 25 Nov 2025 19:49:00 -0000</pubDate><dc:creator><![CDATA[trajedi]]></dc:creator></item><item><title>[2025/11/24] 4. tutunamayanlar</title><link>https://eksisozluk.com/entry/180033304</link><description><![CDATA[<div class="content content-expanded">
    bir insan bindiği dalı niye keser sorusu uyandı zihnimde romanla bağlantılı olarak; sanki yaşam bir ağaçmış da selim ışık için bu ağacın hiçbir dalı kalmamış gibi tutunacak ve o da düşmüş. selim'in yaşam ağacının hiç mi dalı yoktu tutunacak yoksa bu dallar seyrek de olsa vardı da bunları selim, kendine has ironik, zeka dolu barbarlığıyla kesti ve sonunda ağacın en tepesinde yapayalnız kalıp düştü mü diye sorunca bana sanki bu dalları selim kesmiş gibi geliyor. tüm kabahati selim'e atamam elbette , sonuçta tutunacak çok az dalı olan ama ona biçilen görev devasa olan, soyadındaki ışık sözcüğü ve isa'yı anıştırıp durmasıyla kurtarıcılık atfedilmiş birisi olsa da o, bu seyrek dallı ağaçta tepeye doğru zıpladıkça adeta geride kalan dallardan intikam alırcasına onları kese kese yükselen de kendisi. <br/><br/>yaşamın ağaçla benzerliği anolojisini kullanmaya devam edersem, adı yaşam olan bu ağaca tırmanabilmek için dallara ihtiyacımız var. dallar bize basamak oluyor, çıkmamızı, gerekenleri almamızı ve geri inmemizi sağlıyorlar. bu ağacın dallarına benzeyen ilişkiler ağı ne kadar gelişmişse ve ne kadar doyurucuysa, adım atmak, hareket etmek de o denli kolay oluyor yaşamda. bir dalla diğeri arasındaki mesafenin fazla olması halinde zıplamak gerekeceği için bu durum pek de istenir bir şey olmasa gerek. bence selim'in durumunda, onun yaşam ağacında sadece üç beş ilişki kümesi var, yani ağacın dalları birbirinden öylesine uzak ki, özellikle de ailesinden kazandığı becerilerle sosyal yaşamının gerektirdiği beceriler arasındaki açıklık (egosuyla ego-ideali arasındaki fark yani), selim sürekli zıplamak zorunda kalmış. haliyle de zıplarken aşağı düşme korkularıyla, ani hareketlerin gerektirdiği yoğun enerjinin tüketiciliğiyle ve aşağı bakınca kapıldığı baş dönmesiyle yaşamak zorunda kalmış. bu açıdan selim'le o kadar iyi empati kurabiliyorum ki.. çok zor bir yaşam gerçekten de zıplaya zıplaya ilerlemek zorunda kalmak.. insanın üstü başı yara içinde kalıyor, sürekli bir "ya düşersem " korkularıyla yaşıyor falan.. bu açıdan selim'in korkularını en derinimde anlayabiliyorum.<br/><br/>anladığım ama selim'i trajik sonuna götürense başka bir şey; selim zıplaya zıplaya ilerlemiş ama zıpladığı dalları da kesmiş bir üst basamağa çıktığında. sorun olan ve onun trajedisini yaratan şey bu bence. yani başlangıçta selim için çok az tutunacak dal ve çok büyük hedefler vardı ve bu selim'in talihsizliğiydi. ama sonrasında, selim kendini gururlu bir genç olarak, çok az dalla çok büyük işler başarmış biri giibi görebilecekken kalkıp eski dalların da hepsini kesti roman boyunca. yani kestiğini okuyoruz turgut'un anlatımından. başladığı noktaya bakıp şanssızlığının yasını tutmak, kendine üzülmek, kendine acımak yerine adeta kendine bir tekme de kendisi attı ve tüm dalları barbarca budayarak geçmişsiz, başlangıçsız bir dünya yarattı ve bunu da "batsın bu dünya" diyerek dillendirdi. <br/><br/>başlangıçta uğradığımız kötü muameleleri, çıkışsızlıklarımızı sonrasında biz kendi kendimize yapmaya başladığımızda, kendimizi çıkışsız bıraktığımızda mazoşist oluyoruz. çünkü bu durumda kendi bahtsızlığımıza üzülmek yerine bu bahtsızlık sanki yokmuş, başımıza gelenleri sanki hiç yaşamamışız gibi davranıyoruz. psikanalitik bir dilde ifadesi "travmayı zafere dönüştürmek" (robert stoller) oluyor bunun. <br/><br/>roman sayısız yerde gösteriyor selim'in tutunduğu dalları nasıl birer birer kestiğini. ve sonunda da günseli'yle ilişkisini sona erdirerek aslında kendi sonunu da hazırlamış oluyor. doktorlardan anlayış bekliyor, profesyonellerden, kendisiyle o şekilde ilgilenmesi mümkün olmayan insanlardan ama mesela onunla ilgilenen ve buna devam etmeye hazır olan günseli'den uzaklaşıyor. dostoyevski karakterlerini andıran ölümcül bir gurura sahip. <br/><br/>beni romanda en fazla çarpan şey bu bindiği dalı niçin kestiği oldu selim'in. kendisiyle hiç ilgilenmeyen bir ana babanın oğlu olup da bir sürü başarı kazanmasıyla gururlanabileceği yerde o adeta tüm geçmişinden intikam almak için kendisini de mahvetmeyi tercih ediyor. çırılçıplak, dalsız bir ağaca kimse tırmanamaz. oysa selim bu yaşam ağacına çıkıyor, ilişkiler geliştiriyor, bir şeyler başarıyor ama her başarısında, adeta başarısından intikam almak için alay ediyor, kendini küçümsüyor, buna yol açan etkenleri değersizleştiriyor. yani eski dalları kesiyor işte, varolan üç beş dalı kullanmak ve hayatını ona göre idame ettirmek yerine inanılmaz bir öfke ve ironiyle saldırıyor mevcuttaki dallara. ağaç başlangıçta fakir de olsa bir ağaçtı ama selim onu dalsız bir gövdeye çevirdi bence. elbette bunu da keyfinden yapmadı, sadece çok öfkeliydi niçin bu kadar tırmanmak, zıplamak, ışık olmak, kurtarmak zorunda kaldığı sorusuna yanıt veremediği ve yine niçin başka insanların ağaçlarının daha dallı budaklı olduğunu, neden tüm olanların kendi başına geldiğini anlayamadığı için. <br/><br/>ama işte şanssızlıktı sadece selim'in başına gelen ve aslında, eğer ki bunu şanssızlık diye adlandırabilseydi öfkelenmek, hınç beslemek ve yıkmak yerine, turgut gibi, üniversite çevresi gibi, süleyman kargı gibi, günseli gibi yakınlarının olduğunu da farkedebilecekti bence. sıçramak zorunda kalması onun başına gelen insani bir felaketti ama mevcut dalları da keserek düşmeye karar vermesi kendi felaketini hazırlamasıydı, özetle böyle derdim.
  </div>]]></description><guid>https://eksisozluk.com/entry/180033304</guid><pubDate>Mon, 24 Nov 2025 18:13:00 -0000</pubDate><dc:creator><![CDATA[objet petit a]]></dc:creator></item><item><title>[2025/11/24] 5. kız babası olmak</title><link>https://eksisozluk.com/entry/180031628</link><description><![CDATA[<div class="content content-expanded">
    dün akşam bir yandan maç izlerken kızım arkadan sufle vermeye başladı. <br/><br/>"benim kış aşkım nar baba biliyor musun? bu sene hiç yemedim. yaz aşkım da çilek. ama onu pek özlemedim."<br/><br/>meşazını aldım kızım iki dakika atlar motosiklete alır gelirim dedim. doğru içeriye gidip pijamalarını çıkarmış kalın şeyler giyip kafasına da kaskı geçirmiş... "hadi baba ben hazırım :)"<br/><br/>çıktık, hemen alışverişi yaptık. yağmur başladı eve giderken "hemen eve gitmiyoruz di mi?" dedi. evin virajindan u çekildi ve akşam karanlığında 11'e kadar motosiklete bindik baba kız. eve geldik. üstümüz başımız su içinde. ama nasıl mutlu nasıl cıvıl cıvıl anlatamam. üstünü çıkardı. narı bir güzel karnına indirdi, beslenme çantasına aldıklarımızı koydu. tavşanını alıp beni öptü ve yarın sabah görüşürüz diyerek yattı.<br/><br/>işte o anda dünyanın en mutlu insanı da en güçlü babası da birkaç saatliğine ben oldum. <br/><br/>eksik olma canım kızım....
  </div>]]></description><guid>https://eksisozluk.com/entry/180031628</guid><pubDate>Tue, 25 Nov 2025 12:27:00 -0000</pubDate><dc:creator><![CDATA[barissia1]]></dc:creator></item><item><title>[2025/11/24] 6. masterchef türkiye</title><link>https://eksisozluk.com/entry/180037965</link><description><![CDATA[<div class="content content-expanded">
    bıçaklardan kaynaklanabilecek çapraz bulaş durumlarına dikkat çekmek adına, renkli saplı bıçak reklamı yapılan yarışma programı.<br/><br/>bu konuya dikkat çekmek adına şefler anons yaparken, yarışmacılar da yemek yaparken bu konunun önemine vurgu yapıyor.<br/><br/>ama şöyle komik bir durum var ki yarışmacı arkadaşlar bu esnada, aynı ahşap kesme tahtası üzerinde çiğ balık/tavuk ayıklayıp salata vs. doğruyorlar. oysa orada tüm et türleri için ayrı renkte kullanılması gereken kesme tahtaları mevcut.<br/><br/>herhalde bıçaklardan bulaşan bu bakteriler kesme tatalarından bulaşmıyor. balık iç organları ve çiğ tavuk kesilse dahi.<br/><br/>umarım haftaya da kesme tahtası markaları sponsor olur da şefler zehirlenmeden bu konu üzerine de eğilirler.
  </div>]]></description><guid>https://eksisozluk.com/entry/180037965</guid><pubDate>Mon, 24 Nov 2025 22:00:00 -0000</pubDate><dc:creator><![CDATA[comolokkko]]></dc:creator></item><item><title>[2025/11/24] 7. erkek yalnızlığı</title><link>https://eksisozluk.com/entry/180022040</link><description><![CDATA[<div class="content content-expanded">
    ben bunu kadınların neredeyse tamamına yakınının hiç deneyimlediğini zannetmiyorum. onların da başka türlü dertleri vardır elbet ama, yalnızlık denilince "erkek yalnızlığı" bambaşka bi kavram. bunu bir kadın olarak tahayyül dahi edemezsiniz. bu bahsettiğim sosyal becerilerin yetersiz olması, çok dezavantajlı bi tip veya başka herhangi bi sebebe dayanmak zorunda değil. erkek kendinden yalnız bi varlık, sosyal olmak için ekstra çaba sarfetmek zorunda. sıradan, basit, ucuz veya menfaatçi, ne derseniz deyin kadınlar bir şekilde toplumun içine çekilir, aradığı şey kesinlikle bu olmasa bile bi eleminasyon şansı olur, değerlendirme şansı olur. hiçbir talep gelmeden onu dinleyecek biri olur, kahve teklif edecek, hatrını soracak biri olur. o sosyallik çabasını veremeyen, artık gücü yetmeyen ve salmış bir erkek 10 gün evden çıkmasa kimse farkında olmaz, kimse yüzüne tebessüm etmez, hiçbir sosyal mecrada hiçbir şekilde kimseden bir etkileşim talebi almaz, kimse borcu harcı var mı sormaz, derdi tasası var mı sormaz, pskilojisi nasıldır omzundaki yükler nedir bilmez, o da anlatamaz, erkek çünkü. öyle yuvarlanıp gider. ünide bi arkadaşım vardı, eleman özel bi yurtta kalıyordu, maddi durumu da yerindeydi, odasını güvenlik basmış öldü mü diye, 1000 kişilik yurtta 4 gün hiç kart okutup dışarı çıkmamış. elemanın yıkıklığı, yalnızlığı bi hayal edin.<br/><br/>ben ilk okulda 5 yıl sistematik dayak yedim, ağzım burnum yer değiştirdi bir kez eve gelip ağlamadım. annem hala der, sen hiçbir şey anlatmazdın, yediremezdin der. liseyi uzak bi ilçede okudum tek başıma gittim kaydolmaya. üniversiteye giderken kimse gelmesin, kendim yolumu bulurum dedim kalacağım yeri de kendim ayarladım kendim elimde valizimle yerleştim. yurt dışına gittim, en az türk olan ülkeyi seçtim sırf kendi başıma mücadele edeyim diye. kaç farklı çekyatta yattım sayamam, hayatım sefalet içinde geçti ama hiçbir şeyden de geri kalmadım, kimse bilmez cebimde kaç para var. ben bi psiklojik bunalıma girdim bir sebepten, 3 ayda günde birer öğün bile yemedim yaklaşık 10 kilo verdim, işten atılıyordum hayattan koptum ailemin haberi yok. erkek olgusunun ne demek olduğu bilen erkekler bunun ağırlığını öyle hisseder ki, ölür de aciz duruma düşmez, minnet etmez. kendi kendini hapseder, yalnızlaşır. dünya üzerinde hiçbir kadın bu psikolojiyi bilmez.
  </div>]]></description><guid>https://eksisozluk.com/entry/180022040</guid><pubDate>Mon, 24 Nov 2025 02:17:00 -0000</pubDate><dc:creator><![CDATA[alaaddinkeylogger]]></dc:creator></item><item><title>[2025/11/24] 8. pkk'nın şehit ettiği öğretmenler</title><link>https://eksisozluk.com/entry/180027659</link><description><![CDATA[<div class="content content-expanded">
    batman'da görev yaptığı okulda gönderden türk bayrağını indirmesi yönündeki tehditlere boyun eğmediği için terör örgütü tarafından şehit edilip naaşı bayrak direğine asılan öğretmen var bu ülkede ama maalesef yeteri kadar bilinmiyor, hatırlanmıyor. (bkz: <a class="b" href="https://www.eksisozluk.com/?q=h%c3%bcseyin+aydemir">hüseyin aydemir</a>) (şimdilerde ''imralı'ya kim gidecek'' totosu oynayan yandaş basın organlarından biri, geçtiğimiz yıllarda öğretmenler günü vesilesi ile şehit öğretmenimizi <a class="url" href="https://www.sabah.com.tr/gundem/2020/11/24/hic-unutmadik-ogretmenim" rel="nofollow noopener" target="_blank" title="https://www.sabah.com.tr/gundem/2020/11/24/hic-unutmadik-ogretmenim">şu şekilde haber yapmış</a> en son.)<br/><br/>zırvalıkları saymakla bitmez ama yasak olduğu için kamuoyu tarafından bilinmeyen öcalan denen teröristin ''<a class="b" href="https://www.eksisozluk.com/?q=beyaz+katliam">beyaz katliam</a>'' olarak kendince nitelendirdiği bir kavram var. buna göre ''düşman'', bölgedeki okullara gönderdiği öğretmenler üzerinden yavaş ama sistemli bir şekilde asimilasyon politikası yürütüyormuş; bu ''beyaz katliam''ı önlemek için de bölgeye gönderilen öğretmenlerin zorla geri gönderilmesi, gitmeye yanaşmayanlar için de gereğinin yapılması şartmış. bunları söyleyen öcalan; öte yandan tabiri caizse ''<a class="b" href="https://www.eksisozluk.com/?q=beyaz+ter%c3%b6r">beyaz terör</a>'' yaratmakla <sup class="ab"><a data-query="mesela" href="https://www.eksisozluk.com/?q=mesela" title="(bkz: mesela)">*</a></sup><sup class="ab"><a data-query="pınarcık katliamı" href="https://www.eksisozluk.com/?q=p%c4%b1narc%c4%b1k+katliam%c4%b1" title="(bkz: pınarcık katliamı)">*</a></sup>; yani kendi hedef kitlesinden, örgütünü desteklemeye yanaşmayanları katletmekle kalmayıp benim belki daha kolay atanabilmek için belki de yalnızca idealist olup şu boktan dünyaya biraz iyilik katabilmek uğruna kalkıp bölgeye giden ve terör örgütünün sözümona adına mücadele yürüttükleri kürt çocuklarına, gençlerine eğitim veren suçsuz günahsız öğretmenlerimi katletmeyi meşru sayıyor, yaşarsa en şanslısı belki henüz 35 bile yaşına bile gelemeden dağda değnekle dolaşacak kıvama gelecek bir günahsız çocuğu daha kandırıp kullanabilsin diye insanların cahil bırakılması için çabalıyordu.<br/><br/>işte bu doğrultuda yapılan katliamlardan biri de <a class="b" href="https://www.eksisozluk.com/?q=25+ekim+1993">25 ekim 1993</a> günü <a class="b" href="https://www.eksisozluk.com/?q=bitlis">bitlis</a>'in <a class="b" href="https://www.eksisozluk.com/?q=yolalan">yolalan</a> beldesi'ne bağlı <a class="b" href="https://www.eksisozluk.com/?q=d%c3%bczk%c3%b6y">düzköy</a>'de meydana gelmişti.<br/><br/>bölgeye gelen teröristler önce köyün sağlık ocağını basarak doktorlara ve sağlık görevlilerine propaganda yapıp bölgeyi terk etmeleri konusunda tehdit etmiş, daha sonra da <a class="b" href="https://www.eksisozluk.com/?q=c">c</a>.<a class="b" href="https://www.eksisozluk.com/?q=t">t</a>. isimli bir sağlık görevlisinin (katliamı düzenleyen teröristlerden birinin daha sonra itirafçı olup adını vermesi üzerine yakalandı.) kendileriyle işbirliği yapması sayesinde köy okulunun lojmanına giderek coğrafya öğretmeni <a class="b" href="https://www.eksisozluk.com/?q=abdurrahman+nafiz+%c3%b6zba%c4%9fr%c4%b1a%c3%a7%c4%b1k">abdurrahman nafiz özbağrıaçık</a> ve din kültürü ve ahlâk bilgisi öğretmeni <a class="b" href="https://www.eksisozluk.com/?q=ergin+komut">ergin komut</a>'u eşleri ve çocuklarının yanından alarak, diğer öğretmenlerden <a class="b" href="https://www.eksisozluk.com/?q=bayram+tekin">bayram tekin</a> ve <a class="b" href="https://www.eksisozluk.com/?q=yasemin+tekin">yasemin tekin</a>'i ise 2 yaşındaki kızları <a class="b" href="https://www.eksisozluk.com/?q=bet%c3%bcl">betül</a> ile birlikte şehit etmişlerdi. (dönemin türkiye gazetesi'nin 1996 yılının eylül ayında yaptığı bir haber dizisinde bu katliama ait fotoğraf yayınlanmış ve minik betül'ün elinde ekmekle katledildiği göze çarpıyor. 18+ olduğu için fotoğrafı paylaşmayı uygun bulmadım.)<br/><br/>aynı haber dizisindeki bir röportajda ise şehit öğretmen nafiz özbağrıaçık'ın eşi zihniye hanım ''teröristler bize ''<a class="b" href="https://www.eksisozluk.com/?q=niye+h%c3%a2l%c3%a2+burada+%c3%a7al%c4%b1%c5%9f%c4%b1yorsunuz">niye hâlâ burada çalışıyorsunuz</a>?! <a class="b" href="https://www.eksisozluk.com/?q=duymad%c4%b1n%c4%b1z+m%c4%b1+apo%27nun+mesaj%c4%b1n%c4%b1">duymadınız mı apo'nun mesajını</a>?! <a class="b" href="https://www.eksisozluk.com/?q=buralar%c4%b1+terk+etmenizi+istemi%c5%9fti">buraları terk etmenizi istemişti</a>!'' dediklerini anlatırken ergin komut'un eşi ersin hanım ise evlerini basan teröristlerden birinin ''<a class="b" href="https://www.eksisozluk.com/?q=nerede+devletiniz">nerede devletiniz</a>?! <a class="b" href="https://www.eksisozluk.com/?q=nerede+askeriniz">nerede askeriniz</a>?! <a class="b" href="https://www.eksisozluk.com/?q=gelsin+sizi+kurtars%c4%b1n">gelsin sizi kurtarsın</a>!'' diyerek kendileri ile alay ettiğini aktarıyor. ikisi de teröristlerin elinden kurtulup dereyi geçerek canlarını zor kurtarabilmişler.<br/><br/>yalnızca bu olay değil; <a class="b" href="https://www.eksisozluk.com/?q=ay%c5%9fe+konak%c3%a7%c4%b1">ayşe konakçı</a>-<a class="b" href="https://www.eksisozluk.com/?q=numan+konak%c3%a7%c4%b1">numan konakçı</a>, <a class="b" href="https://www.eksisozluk.com/?q=nuri+%c3%b6zt%c3%bcrk">nuri öztürk</a>-<a class="b" href="https://www.eksisozluk.com/?q=fadime+%c3%b6zt%c3%bcrk">fadime öztürk</a> gibi bir çok çift beraber katledilmiş, hatta aynı okulda görev yaptığı diyarbakırlı <a class="b" href="https://www.eksisozluk.com/?q=cuma+ibi%c5%9f">cuma ibiş</a> ile nişanlanan <a class="b" href="https://www.eksisozluk.com/?q=nesrin+%c3%bcn%c3%bcg%c3%bcr">nesrin ünügür</a> öğretmenimiz, ''türk-kürt evliliği davamıza zarar verir!'' denilerek henüz nişanlıyken cuma öğretmen'le birlikte şehit edilerek hayallerinden koparılmış, yine mazgirt'te görev yapan <a class="b" href="https://www.eksisozluk.com/?q=isa+karaarslan">isa karaarslan</a> ise eşi meryem hanım ve 3 çocuğunun gözü önünde canice şehit edilmişti. dünya üzerinde hiçbir örgüt yok ki; böyle doğrudan öğretmenleri hedef alabilecek kadar kansız olsun!<br/><br/>şehit öğretmenlerimizin adlarını okullara veriyorlar malumunuz; bugün de 24 kasım öğretmenler günü ama belki şehitlerimizin ismi verilen okullardaki öğrenciler bile bu insanlarımızın hikayelerinden, nasıl canice katlediklerinden habersizlerdir maalesef. terör örgütünün kaynaklarında rahatlıkla bulunabilirken ''30 yıldır saklanan, gizlenen röportaj şimdi ortaya çıkmış, apo'nun ne kadar doğru konuştuğunu saklıyorlarmış!'' propagandası ile sempati ikmali yapılmaya çalışılan (fatih altaylı röportajı 1997'de, yani öcalan için işlerin hiç de iyi gitmediği bir dönemde yapıldığı için uysallık maskesini takmış. keşke kanunen yasak olmasa da, siz onun bir de 92-93 döneminde esip gürlediği konuşmalarını görseniz!) bu teröristin ve etrafındaki cani sürüsünün gerçek yüzü budur!<br/><br/>dünyanın en medeni yahut en gelişmiş ülkelerinde okul basıp 1(bir) öğretmen öldürenin başına gelecekler belliyken 383 öğretmenimizi şehit edenler ve onların destekçileri, herhalde şehitlerin ve yakınlarının bile kirli siyasete meze yapıldığı (daha geçen hafta sembol olmuş şehit analarından biri sırf bu konuda ses çıkardığı için hakkında ''mail order'cı'' diye iftira atılacak kadar insanlıktan çıkıldığını gördük maalesef, şu sosyal medya denen kanalizasyonda!) karanlık bir döneme denk geldikleri için bu kadar rahatlıkla ortaya çıkabiliyorlar olsa gerek. aksi takdirde bunca insanın geleceğini yok eden, yalnız katlettiklerinin değil; ailelerinin ve sevdiklerinin de hayallerini, umutlarını çalanların keyif çatıyor değil bedel ödüyor olmaları gerekirdi!
  </div>]]></description><guid>https://eksisozluk.com/entry/180027659</guid><pubDate>Mon, 24 Nov 2025 12:24:00 -0000</pubDate><dc:creator><![CDATA[godot yu hacklerken]]></dc:creator></item><item><title>[2025/11/24] 9. günlük</title><link>https://eksisozluk.com/entry/180021791</link><description><![CDATA[<div class="content content-expanded">
    23 kasım 2025, pazar.<br/><br/>babam vefat etmiş bu sabah. <br/><br/>annem alzheimer benim. bugün durumunda bi tuhaflık hissetmiş babam. acili aramış annem için. ama sanıyoruz ki o an anneme bir şey olacak diye büyük üzüntü yaşamış ve zaten hasta olan kalbi de bu üzüntüyü kaldıramamış.<br/><br/>çünkü anneme sarılı halde ama kalbi durmuş halde bulmuşlar babamı eve vardıklarında.<br/><br/>vicdanı rahat etmiyordu. kendini de suçluyordu annemin düştüğü durum için.<br/><br/>haksız değildi. hepimiz suçluyduk annemin durumuyla ilgili. hepimiz çok üzdük onu. ama tabii belki de en çok babam üzmüştür. sonuçta en yakını babamızdı. kocasıydı.<br/><br/>dayımdan sonra böyle olmuştu annem. dayım vefat edince çok üzülmüştü. dayım bağımlı olduğu için enişteleri evlerinde istemiyorlardı onu. böyle olunca dayımı da bir sabah kuzeninin evinde kaybetmiştik.<br/><br/>annem onun ablasıydı. abla, anne yarısı gibi olmalıydı. ama annelik yapamamıştı dayıma. kocası kardeşini evden kovmuştu, annem de çaresiz katlanmıştı. işte sonra dayım ölünce eridi hafızası her gün biraz daha annemin.<br/><br/>hatırlamak istemiyordu olanları belli ki.<br/><br/>sonra da babam suçlamaya başladı içten içe kendini. daha iki gün önce dayımın fotoğrafını paylaşmıştı whatsapp hikayesinde babam. unutmadık filan yazıyordu.<br/><br/>hikaye atmayı da yeni öğrenmişti aslında. ilk hikayesini bir ay önce atmıştı. ben de kardeşimi arayıp "yarrağı yedik" demiştim. çok gülmüştük. her gün hikaye atar artık diyorduk ama hiç atmadı başka. ta ki iki gün önce ikinci ve son hikayesini atıp dayımı yad edene kadar.<br/><br/>daha fazla mücadele edemedi demek ki. bu sabah yenik düştü kahrına. yenik düşmeyi seçti üstelik.<br/><br/>yani istese doktorları dinlerdi, çaba gösterirdi. durumu çoktan böyleydi çünkü. kalp tansiyon sorunları vardı uzun zamandır. ama bence daha fazla yaşamak istemiyordu.<br/><br/>hem her gün annemi öyle görmek üzmüştü onu. hem de daha fazla yük olmak istemiyordu bana. "haftalık gönderdiğin parayı götüne sokarsın artık" demiştir giderken de belki.<br/><br/>dememiştir ama, biliyorum. diyemezdi bana. ama espirili de biriydi. deseydi de şaşırmazdım. hatta birlikte kahkaha bile atabilirdik. bak mesela bunu düşünüp gülümsüyorum ben şu an arkasından.<br/><br/>benzeştiğimiz şeyler vardı tabii babamla. babam sonuçta. ben onun oğluyum.<br/><br/>işte kendimden biliyorum, ya da tahmin ediyorum diyelim, bence mutluydu öleceğini hissettiğinde. çünkü intihar edemiyoruz belki ama ölüm gelince de hayır diyecek kadar bayılmıyoruz şu hayata.<br/><br/>bi umudu da kalmamıştı gelecekten. karısı alzheimer hastası olduğu için sürekli onun yanındaydı. yıllar böyle geçecekti. iç karartıcıydı.<br/><br/>61 yıl, 5 ay, 15 gün yaşadı. iyi yaşadı. minnettardı.<br/><br/>keşke zengin olsaydık da sürekli çalışmak zorunda olmasaydım ve babamla daha fazla vakit geçirebilseydik. hem zengin olsaydık kendime yük olarak da görmezdim onu. ama fakirdik işte. ben çalışmaya mecburdum her daim. uzakta olmaya mecburduk birbirimizden.<br/><br/>yanyana da geçinemezdik zaten. yok bi pişmanlığım. yapabileceğimin en iyisini yaptım. ben çirkinleşmeden aldı ceketini gitti babam. istemedi daha fazla yaşamayı, daha fazla ondan şikayet etmemi. delikanlı adammış.<br/><br/>delikanlı adamdı.
  </div>]]></description><guid>https://eksisozluk.com/entry/180021791</guid><pubDate>Mon, 24 Nov 2025 01:54:00 -0000</pubDate><dc:creator><![CDATA[fanzin]]></dc:creator></item><item><title>[2025/11/24] 10. her millet layık olduğu şekilde yönetilir</title><link>https://eksisozluk.com/entry/180020495</link><description><![CDATA[<div class="content content-expanded">
    "bilimin ve siyasetin sonuna geldik, bundan sonra yola din, despotizm ve hurafe ile devam edeceğiz. dahası biz bunu arzu ediyoruz" demek yerine bu cümleyi kuruyorlar sanırım. hem kulak tırmalamamış oluyorsun, hem de içeriği korumuş oluyorsun. yani eğrisini doğrusunu geçtim, bu mantıkla tarihin<sup class="ab"><a data-query="bu da bilim" href="https://www.eksisozluk.com/?q=bu+da+bilim" title="(bkz: bu da bilim)">*</a></sup> akışı donuyor. <br/><br/>bu ifade daha en baştan akış için gerekli olan özne olma, değiştirme ve dönüştürme iddiasını akamete uğratıyor, aristo'nun tanımladigi siyasal hayvan olan insanin varlığını tehdit ediyor. ki modern dünyada artık hayvanların bile "hak ediş" sınırları çokça tartışılıyor. bir eşek, bir koyun, bir köpek, bir arı, bir akrep hangi koşullarda neyi hak eder, neyi hak etmez gibi sorulari sorup yanıt aradığımız ve sürekli de yanıtların kapsamını genişlettiğimiz modern dünyada "insanlar ne yaşıyorsa onu hak eder, bitti" demek ve buna yönelik itirazları da "bak kardeşim o iş öyle değil" diye savuşturmak! çıkardığı köpüğü anlayamadık hakkaten. <br/><br/>tarihin aktığı o nehir yatağını yok ediyorsun, bak yönünü değistiriyorsun demiyorum, yok ediyorsun diyorum bu ifadeyle. mesela 1 mayıs 1945'te hitler'in toplama kamplarında tutulan milyonlarca insanın özgürlüğüne kavuştuğu 2 mayıs 1945 akşamını düşünün. bunca insanın 2 mayıs öncesi yaşadıkları mi hak ettikleriydi, 2 mayıs'tan itibaren yaşadıkları mi? bu saçma ifadeye göre ikisi de hak edilmiş oluyor. o 24 saatte ne değişiyor da hak edişler bu kadar uçtan uca bir savrulmaya gebe. tarihten, özellikle de bu coğrafyadan sayısız örnek yığılabilir buraya. devrimler, ilerlemeler, dönüşümler, reformlar, revizyonlar, inşalar, yıkımlar, karşı devrimler... bunları geç, dinler doğmuyor bu mantıkla. isa'nın veya muhammed'in "bu halk hak ettiği şekilde idare ediliyor" dediğini düşünün. önce "hak edin lan. siz kelime-i şehadet getirip namaza başlamadan yok size yeni din min"<br/><br/>misal güzel yönetilen toplumlar nasıl güzel yönetilir oldu? "valla daha iyisini hak ediyoruz" diye mücadele etmekten asla vazgeçmeyenler sayesinde. mevcut duruma bakıp da "müstahak" diyenlerin insanlık tarihinde bir arpa boyu değişim yarattığı görülmemiştir. bu . <br/><br/>nereden baksan kaderci, arabesk, içi boş, mantıksız, ezber, nihilist, teslimiyetçi, apolitizmi dayatan kof bir ifade. şu ifadeyi herhangi bir mücadele safında, herhangi örgütlü bir kurumda, herhangi bir aktivist ortamda duymanıza imkan yoktur. genelde bireysel kurtuluşundan başka şiarı olmayan, siyasal mücadele dediğimiz naneyle 5 yılda bir yapılan seçimler sayesinde tanışan, örgütlü her tür kurum ve yapıdan ısrarla kaçan tipler pek sever bu lafı. ilerici siyasetin sloganı "biz bu kötülüğü hak ediyoruz" değildir, "senin bu kötülüğü yapmaya hakkın yok" demektir. varsayildiği gibi tüm toplum çürük, zombi, iğrenç, leş insanlardan oluşsa bile bir avuç elitin yaptığı zulüm veya haksızlığın zulüm ve haksızlık olduğunu kabul etmektir. iyi yönetilmek, onu hak etmek için bir şeyler ispat etmeniz gereken bir şey değil, doğal, halis bir haktır. kötü yönetiliyorsan, hak ettiğin için değil, yeterince örgütlenmedigin, mücadele etmediğin içindir.
  </div>]]></description><guid>https://eksisozluk.com/entry/180020495</guid><pubDate>Mon, 24 Nov 2025 01:34:00 -0000</pubDate><dc:creator><![CDATA[hattabi]]></dc:creator></item><item><title>[2025/11/24] 11. beşiktaş</title><link>https://eksisozluk.com/entry/180028887</link><description><![CDATA[<div class="content content-expanded">
    40 küsur yaşındayım. beşiktaş semtinde doğmuş büyümüş, kendini bildiği andan beri beşiktaş'ı hayatının merkezine koymuş bir taraftarım. <br/><br/>biraz karakter, biraz da duygusallık, takımla ilgili eleştirilerde hep umutlu, optimist tarafta olmuşumdur. taraftar hocaları, başkanları istifaya davet ederken ben genelde zaman tanınması yönünde düşünmüş, istikrarın gerekliliğini savunmuşumdur. sözlükten tanıyan bilenler de bu açıdan görüşlerimi iyi bilir. <br/><br/>lakin ben bunca yıldır ilk defa, beşiktaş'ın, bir kişinin kişisel egoları için sabote edildiğini, rezil edildiğini görüyorum. <br/><br/>vasıfsızlık ile aşırı özgüvenin altın oranda bir araya geldiği bir herif, kendi başarısızlığını gizlemek, ihaleyi kulübün scout şefine bırakmak ve kendisine kişisel başarı hikayeleri yaratmak için beşiktaş'ı gözle görülür şekilde sabote ediyor. bak ben ölü cengiz'i dirilttim, bitmiş salih'i yeniden doğurdum demek için beşiktaş'ın puan kaybını göze alıyor, bir senesini daha heba ediyor. <br/><br/>milyonlarca taraftar oturduk, bu herifin 2 sene sonra tv programında kendini savunmak ve övmek için kullanacağı hikayeleri yaratmaya çalışmasını, bunu yaparken de beşiktaş'ı sabote edişini izliyoruz. <br/><br/>bir kişinin gizli ajandası için milyonlarca taraftar üzülüyor, kahroluyor. <br/><br/>işte bu yüzden dün karar verdim; bu herif ve bunu getiren yönetim bu kulübü terk edene kadar ben stada sadece istifa diye bağırmak için gideceğim. bugünden sonra iki elim kanda olsa kongre kaçırmayacağım.<br/><br/>bu yönetimde bu herifi gönderecek maça yok. dolayısıyla değişime yönetimden başlamaktan başka çare de yok.
  </div>]]></description><guid>https://eksisozluk.com/entry/180028887</guid><pubDate>Mon, 24 Nov 2025 13:58:00 -0000</pubDate><dc:creator><![CDATA[bilicin rip]]></dc:creator></item><item><title>[2025/11/24] 12. kedi</title><link>https://eksisozluk.com/entry/180039223</link><description><![CDATA[<div class="content content-expanded">
    yol arkadaşımı kaybedeli iki hafta olacak yarın. 18 yaşında beni terk etti.<br/><br/>öyle duygusal, büyük büyük laflar edilecek bir durum asla değil bu. düz ve yekten; bok gibi bir şey. daha önce hiç yaşamadığım kadar berbat bir şey yaşıyorum.<br/><br/>ben hayatımda bu canlı kadar kendine has, böyle müdanasız, böyle enteresan bir insan dahi tanımadım. çok değişik bir karakterdi, çok fantastik anılarımız var. hırçın, psikopat, 'sen kimsin ulan ayı?!' tavrında olduğu için ben hamile kalınca çoğunluk onu göndereceğimi düşündü. ancak o hepsinin ağzına lafı tıkmak üzere kendini geliştirdiği için oğluma asla zarar vermedi ve aksine son yıllarında muhteşem bir kankalık vardı aralarında.<br/><br/>zorlanmalarını yaşından ötürü sandım. bir akşam ceylan gibi sekerken, ertesi sabah yürümekte zorlandı. eklemler dedik, ilaç başladık. iyiye gideceğine kötüleşti. çok deneyimli ve tam olarak derdim olan konuda uzmanlığı olan bir veterinere ulaştım mezun grubu sayesinde. videosunu istedi, gönderdiğimde 'eklem değil, bu sorun nörolojik görünüyor ve korkarım yapacak pek bir şey yok' dedi. ben o günü kendi bileklerimi kolonyayla ovarak geçirdim. sonra burdaki hayvan hastanesinde detaylı muayene, kan tahlili, tomografi ayarladık. konuya hakim oldukları için bizi hazırlıklı bekliyorlardı. kan tahlillerine baksanız 1 yaşında kedi dersiniz, öyle entresan bir hayvan yani. yaşından dolayı tomografiye anestezi veremeden soktuk, baş bölgesini göremedik ama böbrek bölgesinde devasa bir kist gördük. odağının o olduğunu düşündüğümüz kanserin omurgaya da metastaz yaptığını anladık. benim ufak çaplı komaya girişim tam olarak başhekimin 'ben cerrah adamım, normal koşullarda direkt alayım ameliyata derim ama bu durumda kitleyi alsak da yapabileceğimiz hiçbir şey yok. ancak ağrısını yönetebiliriz' dediği ana denk geliyor...<br/><br/>ağrıyı kesersek belki rahatlar, yürüme problemi ortadan kalkar, takılırız diye bir umut ilaç sordum ben. yunan'da bir ilaç varmış, 1 ay etki eden enjeksiyon. karşı kıyımız midilli, ne yaptık ne ettik ilacı 2 gün içinde getirttik. koştur koştur götürdüm, vurduk, beklemeye başladık. ben içten içe biliyorum da yine de böyle yediremiyor insan, ne bileyim olmayacak bir şey diye düşünüyor.<br/><br/>o gün cumaydı. pazartesiye nasıl geldik bilmiyorum. tüm vücudunda fonksiyon kaybı oldu. yürümeye kalksa duvara çarpıyor, tuvaletine giremiyor dışarı taşıyor falan. ben onu öyle gördükçe iyice şirazem kaydı. delirecek gibiydim, yapılması gerekeni biliyorum çünkü ne ağrı kesildi, ne hareket edebiliyor, ne adam gibi yiyip içebiliyor...40 yıllık ömrümde ben böyle zor bir şey yaşamadım. salı günü ona veda etmem gerektiğinin farkında olarak geçirdiğim o pazartesi gecesini unutabileceğimi sanmıyorum. kan kussa kızılcık şerbeti içmiş gibi miyavlayan hayvan; tuvalete gitmek için bana sesleniyordu, ki doğuştan sağırdır kendisi öyle iletişim becerisi yüksek falan da değildir...korkunç bir geceydi yani. ben kendimi her şeye hazır sanırdım, değilmişim.<br/><br/>salı gününden bahsetmeyeceğim. o günün yarısı bende yok zaten. sonrası da işte dediğim şekilde bok gibi. 10 gün uyuyamadım. şimdi de bölük pörçük uyuyabiliyorum. hayatımın yarısında o vardı, her şeyi beraber yaşadık. ben 18 senedir kendi evimde o olmadan bir gece geçirmedim. evdeyim ve yok. bunca yıldan sonra insanın bir uzvu gibi oluyor, gerçekten yol arkadaşı oluyor, hayat arkadaşı oluyor ve onu kaybetmek iğrenç bir şey. oğlum da bambaşka bir ruh halinde, onun hayatının tamamında vardı ve artık yok. ev hareketsiz, sessiz, bir garip. durmaksızın ağlamak istiyorum, çok kontrolsüz bir his. <br/><br/>van kedisiydi. bir yeşil gözü, bir mavi gözü vardı. en yakın arkadaşım gitti ve ben bok gibiyim. ne zaman geçecek bu bilmiyorum. öldü lan kedim. asla olmayacak sanıyordum, oldu işte.
  </div>]]></description><guid>https://eksisozluk.com/entry/180039223</guid><pubDate>Mon, 24 Nov 2025 22:52:00 -0000</pubDate><dc:creator><![CDATA[yipyipyip]]></dc:creator></item><item><title>[2025/11/24] 13. sevgilisi olmadığı halde reddeden erkek</title><link>https://eksisozluk.com/entry/180021914</link><description><![CDATA[<div class="content content-expanded">
    bu kızların narsistlik seviyesi o kadar yükseldi ki reddedilmenin tek kriterinin karşi tarafin sevgilisi olmasi ya da evli olması falan sanıyorlar.
  </div>]]></description><guid>https://eksisozluk.com/entry/180021914</guid><pubDate>Mon, 24 Nov 2025 02:05:00 -0000</pubDate><dc:creator><![CDATA[mindfulbrain]]></dc:creator></item></channel></rss>