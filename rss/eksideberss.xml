<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-29 09:16:01.808263</lastBuildDate><item><title>[2025/11/28] 1. öğrenildiğinde ufku iki katına çıkaran şeyler</title><link>https://eksisozluk.com/entry/180110863</link><description><![CDATA[<div class="content content-expanded">
    toba'dan sonra: 74.000 yıl önce bizi tek bir aileye indiren felaket<br/><br/>bugün dünya üzerinde 8 milyardan fazla insan yaşıyor. dışarıdan bakınca farklı ırklar, renkler ve kültürler görüyoruz. ancak genetik bir mikroskop altında bakıldığında, bu 8 milyar insanın dna'sı şaşırtıcı derecede birbirine benzer. öyle ki, afrika'daki tek bir şempanze sürüsü içindeki genetik çeşitlilik, tüm dünya insanlarının toplam genetik çeşitliliğinden daha fazladır.<br/><br/>peki neden bu kadar "aynıyız"?<br/><br/>cevap, yaklaşık 74.000 yıl önce endonezya'nın sumatra adasında gerçekleşen ve son 25 milyon yılın en büyüğü olan toba patlamasında gizli.<br/><br/>bu, sıradan bir yanardağ patlaması değildi; bilim insanlarının veı 8 (volkanik patlama indeksi) dediği, gezegenin görebileceği en üst düzey 'kıyamet' senaryosuydu. toba, atmosfere tam 2.800 kilometreküp magma ve kül püskürttü. kıyaslamak gerekirse, 1815'te avrupa'da 'yazsız yıl' yaşatan tambora patlamasından 100 kat daha güçlüydü.<br/><br/>patlamanın şok dalgaları dünyayı defalarca turlarken, gökyüzünü kaplayan sülfürik asit ve volkanik cam parçacıkları güneş ışığını bloke etti. bu sadece havanın soğuması değil, fotosentezin durması demekti. bitkiler öldü, ardından otçullar ve besin zincirinin tepesindekiler... dünya, yıllarca süren ve sıcaklığın aniden 10-15 derece düştüğü acımasız bir 'volkanik kış'a hapsoldu.<br/><br/>o dönemde homo sapiens nüfusu korkunç bir darbe aldı. bilimsel modellere göre dünya üzerindeki toplam insan sayısı 2.000 ila 10.000 kişiye kadar düştü. tüm insanlık, ortalama bir stadyumu bile dolduramayacak kadar azalmıştı. soyumuz tükenmek üzereydi.<br/><br/>peki, bu cehennemde nasıl hayatta kaldılar?<br/><br/>hikayenin en çarpıcı, en insani kısmı aslında burası. bu dönem, insan zihninin en büyük sınavıydı. araştırdıkça gördüm ki; o "karanlıkta" sadece şans eseri değil, davranışlarını değiştirerek hayatta kalmışlar. iç kesimlerde ormanlar kuruyup çöle dönüşürken atalarımız stratejik bir hamleyle kıyılara, özellikle güney afrika'daki pinnacle point mağaralarına sığınmışlar. okyanus, hem dondurucu soğuğa karşı ılıman bir sığınaktı hem de tükenmez bir besin kaynağıydı.<br/><br/>insanlık tarihinde belki de ilk kez, hayatta kalmak kaba kuvvetten ziyade zekaya ve adaptasyona bağlı hale geldi. av bulamayan insanlar menülerini değiştirdi; gelgitleri takip etmeyi öğrenip protein zengini kabuklu deniz canlılarıyla beslenmeye başladılar. kaynaklar kısıtlı olduğu için taş aletlerini küçülterek daha verimli "mikrolit" teknolojileri geliştirdiler. en önemlisi de, o güne kadar birbirine uzak duran klanlar, hayatta kalmak için mecburen geniş sosyal ağlar kurdu. yani toba bizi sadece azaltmadı; bizi daha zeki, daha teknolojik ve daha sosyal olmaya zorladı. o darboğazdan geçenler, sadece en güçlüler değil, en iyi işbirliği yapanlardı.<br/><br/>işte bugün yaşayan herkes yani hepimiz; o dondurucu,karanlık ve umutsuz yıllarda hayatta kalmayı başarmış o küçük, dirençli grubun torunlarıyız. belki çok ılık bir slogan gibi gelecek ama şu bir gerçek ki biz, teknik olarak o "genetik darboğazdan" (genetic bottleneck) geçmiş, yok olmaktan son anda kurtulmuş tek bir aileyiz.<br/><br/>meraklısı için kaynaklar:<br/><br/>bu konuyu derinleştirmek isterseniz akademik literatürün "kurucu babası" sayılan stanley h. ambrose'un 1998 tarihli "late pleistocene human population bottlenecks..." makalesi (journal of human evolution) her şeyin çıkış noktasıdır.<br/><br/>"volkanik kış" terimini bilimsel zemine oturtan çalışma için nature'da yayınlanan rampino &amp; self imzalı 1992 tarihli makaleye bakabilirsiniz. ayrıca genetik verilerle nüfusun 10 binin altına düştüğünü ispatlayan harpending ve ekibinin pnas çalışmalarını inceleyebilirsiniz.<br/><br/>tabii bilimde her zaman karşıt görüş vardır; "insanlar o kadar da etkilenmedi, herkes ölmedi" diyen güçlü bir antitez okumak isterseniz de, nature communications'da yayınlanan clarkson ve ekibinin 2020 tarihli (özellikle hindistan bulgularına dayanan) çalışması ufkunuzu daha da açacaktır.<br/><br/>kaynak:<br/><br/>1. late pleistocene human population bottlenecks, volcanic winter, and differentiation of modern humans / stanley h. ambrose (university of ıllinois) / journal of human evolution (1998): ambrose, bu makalede volkanik kışın genetik darboğaza (bottleneck) yol açtığını ve bunun modern insanın evrimini hızlandırdığını iddia eden kişidir. okuyacağın her şeyin çıkış noktası burasıdır.<br/><br/>2. volcanic winter and accelerated glaciation following the toba super-eruption / michael r. rampino &amp; stephen self / nature (1992): patlamanın atmosferik etkilerini modelleyen, "volkanik kış" terimini bu olay için bilimsel zemine oturtan temel çalışmadır.<br/><br/>3. human population size, selection, and divergence / henry harpending, lynn jorde et al. / pnas (proceedings of the national academy of sciences): bu çalışmalar, insan popülasyonunun geçmişte 10.000 kişinin altına düştüğünü genetik varyasyonlara bakarak ispatlayan çalışmalardır. toba teorisi bu veriyi alıp "suçlu volkandır" demiştir.<br/><br/>4. human occupation of northern ındia spans the toba super-eruption ~74,000 years ago/ chris clarkson, petraglia et al. / nature communications (2020): bu çok yeni çalışma, hindistan'daki (patlamaya çok yakın bir yer) insanların patlamadan önce ve sonra aynı aletleri kullanmaya devam ettiğini kanıtladı. yani "herkes öldü" teorisine karşı "hayır, insanlar sandığımızdan daha dirençliydi" diyen en güçlü karşı antitezdir.
  </div>]]></description><guid>https://eksisozluk.com/entry/180110863</guid><pubDate>Fri, 28 Nov 2025 09:19:00 -0000</pubDate><dc:creator><![CDATA[lufermeraklisi]]></dc:creator></item><item><title>[2025/11/28] 7. başörtülü personel çalıştırmayan firmalar</title><link>https://eksisozluk.com/entry/180117861</link><description><![CDATA[<div class="content content-expanded">
    bundan 10 yil kadar once , adini veremeyecegim, epeyce buyuk bir sirketin , ik firmasiyla gorusmeye gittim. bas ortulu bir kadin girdi gorusmeme. 15-20 dk sohbet ettik, klasik kendimden bahsettim falan. sonra sigara veya alkol kullanip kullanmadigimi sordu. anestezi uzmani olsaydi bu soru normaldi, ama neyse deyip, sigara kullanmadigimi, alkolde de sosyal icici oldugumu soyledim. toplanti, organizasyon gibi ortamlar mi diye sordu. hayir dedim evde de iciyorum zaman zaman. bir derdimin olup olmadigini sordu, hayir dedim tadini sevdigim ickiler var. hmm dedi. sizin bir sorunuz var mi deyip gorusmeyi bitirdi. <br/><br/>bu da boyle bir animdir.
  </div>]]></description><guid>https://eksisozluk.com/entry/180117861</guid><pubDate>Fri, 28 Nov 2025 17:10:00 -0000</pubDate><dc:creator><![CDATA[paceywitter]]></dc:creator></item><item><title>[2025/11/28] 8. iş aramak</title><link>https://eksisozluk.com/entry/180118285</link><description><![CDATA[<div class="content content-expanded">
    dünyada eşi benzeri var mıdır bilmiyorum ama arkadaşımın kardeşinin çok ilginç bir iş bulma hikayesi var.<br/><br/>2006<br/>uzun zamandır iş arayan hanım kızımız için ablasına yardımcı olabileceğini düşündüğüm, çevresi çok geniş, hatrı sayılır bir abimizin email adresini vermiştim. <br/><br/>hanım kızımız da ablasına cv'sini gönderirken uzun zamandır iş bulamamanın getirdiği halet-i ruhiye ile biraz duygusal bir email yazmış. ablası da emaili okumadan doğrudan bizim abimize gönderince hanım kızımıza ülkenin dörtbir yanından telefonlar gelmeye başlamıştı.<br/><br/>"vay amk bu adamın nasıl bir çevresi varmış." diye düşünürken 48 saat içinde iş farklı bir noktaya gitmeye başlayınca anladık ki bu abimizin outlook'una o dönem çok revaçta olan bir virüs bulaşmış ve hanım kızmız için giden emaili alıp kendiyle birlikte abimizin bütün adres defterine göndermiş. emailin gittiği diğer outlook'lar da enfekte olunca virüsün kurduğu ağ sayesinde sadece abimize gitmesi gereken cv ve duygusal email ülkenin dörtbir yanına yayılmış.<br/><br/>"ben antep'teyim kızım ihtiyacın varsa gel" diyen mi dersiniz, "antalya'dayım paraya ihtiyacın varsa göndereyim kızım" mı diyen dersiniz, artvin'den teselli etmek için arayan mı dersiniz çok ilginç bir süreç yaşanmıştı da bizim hanım kızımız hiç ummadığı bir yerde ve pozisyonda işe başlamıştı istanbul'da. <br/><br/>işin ilginci yüzlerce email ve onlarca telefon araması gelmesine rağmen dalga geçmek ya da taciz etmek için arayan bir kişi bile olmamıştı.<br/><br/>şu hayatta yaşadığım en ilginç deneyimlerden biriydi bu süreç.<br/><br/>gerçi o zamanlar internet alemi de bir başka güzeldi..
  </div>]]></description><guid>https://eksisozluk.com/entry/180118285</guid><pubDate>Fri, 28 Nov 2025 20:26:00 -0000</pubDate><dc:creator><![CDATA[dark silver]]></dc:creator></item><item><title>[2025/11/28] 9. hande erçel</title><link>https://eksisozluk.com/entry/180111852</link><description><![CDATA[<div class="content content-expanded">
    hakkında yapılan olumsuz yorumların çoğu kıskançlıktan değil, hak edilmemiş yerde olana duyulan öfkeden. arada ince bir çizgi vardır genelde ikisini ayırmak lazım… güzel bir kadın ama o kadar boş ki…30 yaşını geçmiş bir kadınsın iki kelimeyi bir araya zor getiriyorsun… üstelik 10 senedir kimsenin kazanmadığı paraları kazanıyorsun, medya dünyasının içindesin. ne yaptın kendini geliştirmek için mesela?? hiç bir şey. çünkü böyle bir hedefi yok. iyi bir oyuncu olmak, ya da herhangi bir şey olmak, toplumda bir değer olarak var olmak gibi kadının bir amacı yok bence. kısa yoldan para kazanmanın keyfine varmış, vitrin bebeği gibi sadece fotoğraf çektirip güzelliiini pazarlıyor ve para biriktiriyor. haliyle insanlar da rahatsız oluyor çünkü insanlar içi doldurulmamış vitrinden rahatsız olurlar. halbuki çok güzel bir yüzü vardı, biraz çaba gösterse çok daha değerli yerlerde görebilirdik kendisini ama o eli çükünde ergenlerle, yeni büyüyen genç kızların kitlesi olmayı kendine yeterli gördü.. bu yavanlık, bu yüzeysellik, bu umursamazlık da insanları ister istemez irite ediyor. hala geç değil aslında hayatına, oyunculuğuna bir yatırım yapıp , bir şeylere gerçek anlamda emek sarfedip düzgün projelerde yer alabilir ama dediğim gibi kadının böyle bir derdi yok… ülkemizi güzelliği ile instagramda temsil etmeye devam edebilir… bir vitrin süsü olarak. ama kötü oyuncu olduğu suratına söylenince de alınmasın bir zahmet.
  </div>]]></description><guid>https://eksisozluk.com/entry/180111852</guid><pubDate>Sat, 29 Nov 2025 11:00:00 -0000</pubDate><dc:creator><![CDATA[lisanwace]]></dc:creator></item><item><title>[2025/11/28] 15. yazgı</title><link>https://eksisozluk.com/entry/180111949</link><description><![CDATA[<div class="content content-expanded">
    yazgı, farketmez diyenlerin manifestosu.<br/><br/>zeki demirkubuz’un yazgı'sı, türk sinemasında “kayıtsızlık” kavramını en çıplak haliyle önümüze koyuyor. musa karakteri, hayatın anlamını aramıyor; çünkü onun için anlam diye bir şey yok. annesi ölüyor, farketmez. evlenme teklifi geliyor, farketmez. cinayet işliyor, yine farketmez. bu kadar mı basit? evet, bu kadar basit. ve işte bu basitlik, izleyiciyi rahatsız eden şey.<br/><br/>demirkubuz, camus’nün yabancı’sından ilham alıyor ama birebir uyarlama yapmıyor. kendi karanlık, kasvetli atmosferini kuruyor. uzun planlar, donuk yüzler, sessizlik… film boyunca bir şeyler bekliyorsunuz ama hiçbir şey olmuyor. çünkü musa’nın dünyasında “olmak” diye bir şey yok. her şey akıyor, o sadece bakıyor.<br/><br/>bu film, aslında bir tokat. “hayatın anlamı” diye peşinden koştuğumuz şeyin, belki de hiç var olmadığını hatırlatıyor. izlerken sinir olabilirsiniz, sıkılabilirsiniz, hatta “bu ne ya?” diyebilirsiniz. ama tam da bu tepkiler, filmin amacına hizmet ediyor. çünkü yazgı, sizi rahat ettirmek için değil; huzursuz etmek için var.<br/><br/>sözlük'te tartışmaya açık bir soru bırakıyorum:<br/><br/>musa’nın kayıtsızlığı bir hastalık mı, yoksa bir özgürlük biçimi mi?
  </div>]]></description><guid>https://eksisozluk.com/entry/180111949</guid><pubDate>Fri, 28 Nov 2025 10:41:00 -0000</pubDate><dc:creator><![CDATA[serkov]]></dc:creator></item><item><title>[2025/11/28] 16. ihsan yüce</title><link>https://eksisozluk.com/entry/180115713</link><description><![CDATA[<div class="content content-expanded">
    kızı aslı yüce'nin, babasının hayat hikayesinin konu edildiği belgeselde anlattığı, birbirleriyle geçen bir diyalog anısı var. ertesi gün okula gidecek olan kızı aslı, 100 lira ister ihsan yüce'den. vapur parası, okulda yiyip içeceği çay-simit vs için. sonrası şöyle: <br/><br/>ihsan yüce: ya sıpa, sen yarın gitme okula. <br/><br/>aslı yüce: niye?<br/><br/>iy: param yok.<br/><br/>ay: nasıl paran yok?<br/><br/>iy: e yok işte.<br/><br/>ay: ya baba, e kirayı nasıl ödeyeceğiz?<br/><br/>iy: oohooo, ne çok düşünüyorsun? kirayı yarın mı ödeyeceğiz? dur bakalım. (kızının korktuğunu anlamıştır.) bak böyle zamanlarda bir şey yapılır biliyor musun?<br/><br/>ay: ne yapılır?<br/><br/>iy: bak bu yapılır... (ayağa kalkıp oynamaya başlar) datdiri datdiri! (kızını da kaldırır) hadi oyna benle... <br/><br/>200 küsur filmde oynamış, 60 senaryo yazmış-yönetmiş komple bir sanatçıdan bahsediyoruz ama bu topraklarda dünyaya gelen hemen her sanatçı gibi maddi açıdan pek gün yüzü görememiş maalesef. ülkemizi 11 kez dolaşan ve çoğu yeri karış karış bilen, sinema-tiyatro ve pek çok sanat dalında hayatı boyunca emek verip eser üreten bir emekçi ihsan yüce. ülkenin ortalama insanına da, sanat çevresine de ilham olmuş, ışık tutmuş biri. ortaya koyduğu projede, rol aldığı filmde, gezmeye gittiği kasabada, bulunduğu her yerde çevresine ışık saçmayı başarmış gerçek bir sanatçı. <br/><br/>adının geçtiği hiçbir yerde kötü anıldığına rastlamadım ve karakterine, sanatına, dolu dolu geçen yaşam öyküsüne her defasında hayranlıkla baktım. hiç unutulmaması, unutturulmaması dileğiyle.
  </div>]]></description><guid>https://eksisozluk.com/entry/180115713</guid><pubDate>Fri, 28 Nov 2025 14:57:00 -0000</pubDate><dc:creator><![CDATA[romantik]]></dc:creator></item><item><title>[2025/11/28] 17. restoran ve kafelerde %20 indirim kampanyası</title><link>https://eksisozluk.com/entry/180116214</link><description><![CDATA[<div class="content content-expanded">
    dün et üreticileri mi satıcıları mı ne derneği başkanı 31 aralık’a kadar et fiyatlarını sabitliyoruz dedi, yandaş medya ooo diyerek deli gibi haber yaptı. <br/><br/>şimdi bugün bu, yarın da üç harfli marketlere talimat gider , ya siz yine zam yapın da fiyatları sabitledik diye açıklama yapın, gerekirse ocakta milletin anasını sikersiniz derler. <br/><br/>nedense hep kasım sonunda başlıyor bu işler. <br/>tek bir amaç var kasım aralık enflasyonlarını düşük göstermenin alt yapısını yapmak. <br/><br/>her sene aynı tiyatro. 2 puan eksik açıklasalar yüzlerce milyar lira kar edecekler memurun, emeklinin maaşından. bu parayı bölüşmek , bölüştürmek varken neden tebaaya yedirelim ki diyerek bu sene sonu işlerini yıllardır yapıyorlar.
  </div>]]></description><guid>https://eksisozluk.com/entry/180116214</guid><pubDate>Fri, 28 Nov 2025 15:31:00 -0000</pubDate><dc:creator><![CDATA[lucky man who made the grade]]></dc:creator></item></channel></rss>