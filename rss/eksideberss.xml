<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-24 19:11:09.956396</lastBuildDate><item><title>[2025/11/23] 1. ekşi öykü</title><link>https://eksisozluk.com/entry/179994338</link><description><![CDATA[<div class="content content-expanded">
    aldanış'sız bir gece <br/><br/>sessizliğin şeklini alıyorum asım. bakışla ve hareketsizlikle devrediyorum kendimi her nesneye. bilmezsin sen nicedir sustuğumu, konuştuğumu sanmak gibi bir yanılgın var herkes gibi. olsun, sana ne kızgınım ne de kırgın, insan nasıl olsa varacağı yokluğu hep öncesinden seziyor, seni de sezmişliğim var. aslında güzel, dünyaya ne olmadığını gösterme cesaretidir. bunca insanın çabasını ya da bile isteye sürgün oluşuna sen kadar tanığım, bunun bir anlamı da yok tâbii, nasılsa insan kayboluşuna dair seyrini bir başına yaşıyor..<br/><br/>onca şey alabildiğine anlamsız bir yere varıyor, belki de anneler ve babalar evvelinde bilseydi bir doğumun karanlığına bu denli dahil olacağını, bir doğumu sustukları kadar ölürlerdi. bu pek mümkün olmamış hiçbir çağda, insan olabildiğince nesnelere tutunmuş, çareyi orada ummuş ve ölümüne de çok sonrasında orada tanık olmuş. ölenlerin yokluğundan ve tabiatın yalınlığından anlıyoruz bunu, öyle büyük laflar edip, etikçi bir kimseyi oynayarak felsefe yapmaya da lüzum yok. "anlamsızsa onca şey nasıl oluyor?" diyeceksin, dersin sen, tanıyorum seni az çok. baksana insanlar güzel görünmek için kendilerini paralıyorlar. insanın doğasında sahip olmadığı şeyi elde etme arzusu vardır mütemadiyen, yani güzel olmaya çalışıyorlar işte, çünkü güzel olmadıklarını biliyorlar. "çirkinler mi yani?" diyeceksin. güzel ve çirkin bir tanım barındırır, içeriği vardır ikisinin de. bu insanların güzel veya başka bir şey olmak adına giriştikleri bu uğraşın tek nedeni var sanki "bari güzel olayım." saçmalığıdır bu. "biz neyiz güzel mi yoksa çirkin mi?" diye soracaksın, seziyorum. kendini bilenin güzelliğe veya çirkinliğe ihtiyacı yoktur asım, gerçek kendimizi ne ile gizlediğimizdir, başka bir şey değil..<br/><br/>sonra gece oldu, haberin yok, ki gece sonsuzluktan bir şeydi. bir itki, bir etki en çok da kişinin kendini o ânın içinde ne olarak yok ettiğiyle ilgili bir şeydi sonsuzluk. bunu da çok sonraları anladım, anladım diyemem de işte, öyle gaipten bir ses hâlinde duyuyorum, bir insan sessizlik olunca, mahsustan ötekilerin yaşayanları daha çok duyar, bu bir hastalığa da dönüşür bazı bazı, yine de insan olmanın falanca kusurunda bir saklambaç oyununa dönüşür, sonra söner usulca ve sesler ötekinin sükûnetinden belirir. bunda ötürü sevmiyorum artık varlığını özne hâline taşıyamayanları, aldanamıyorum onlara. zihnimde bir fırtına gibi beni oradan oraya sürükleyen o ifade ile yokluğuma tutunuyorum artık, yazmak diyorum öznesizleşmektir, insan özne hâlini terkedince oluşuna dönüyor, o vakit gidenler, kalanlar, ölümler, sessizlikler, ayrılıklar, yalancı sevdalar, her şeyin, her yokluğun iktidarı olmak isteyenler, karanlığın herhangi bir hâli, sırtlanlar, yılanlar ya da çakallar korkutmuyor pek, insan üzülüyor tâbii, eti canından yine kopuyor pare pare ama korkmuyor..<br/><br/>böyle işte asım, bütün bunların ardından anlıyor insan, hiçbir şey bitmediği hâlde, bazı şeyler kendiliğinden sona eriyor. sessizlik şekil alıyor içimde, seninle konuşur gibi yaptığım her cümlede biraz daha büyüyor, biraz daha çoğalıyor, biraz daha beni kendine benzetiyor. sustuğumu sandığın yerlerde sözcükler gömülüyor aslında, sessizliğin toprağında çürüyüp yeniden filizleniyor. ben ne konuştum ne de bütünüyle sustum, yalnızca karanlığın beni biçimlendirmesine izin verdim, ki ötekiler gibi karanlığın kendisine dönüşmedim, bu gurur duyulacak bir şey değil bu çağda, yine de çok ile az arasında sustum işte. sonra bir akşam, ne günün ne de gecenin kendini tanımlayabildiği o aralıkta, bir şeyi fark ettim, insan kendini en çok kaybolduğu yerde buluyormuş. yokluk en çok orada kulak kesiliyor insana. ben de tam o anda, kendi kayboluşuma sinen çiçeklenmiş bir sükûnet fark ettim. bir anlığına değil de sanki bin yıldır orada bekliyormuş da nihayet dönmüşüm gibi.<br/><br/>anladım, bütün öfkem, bütün anlamsızlığım, bütün yokluğa övgüm yalnızca varlığımı tutan ip çoktan koptuğu içindi, ben sadece ipi hala elimde sanıyordum. meğer yokmuş, değilmiş ve olmayacakmış. bazan diyorum ki asım, belki de insanın en büyük yanılgısı kalmak fikridir. çünkü kimse kalmıyor. giden beden değil ki, zihnin tuttuğu izler, ruhun bahanesi, yokluğun kokusu sadece. her şey gidiyor. her şey kendi karanlığına dönüyor. bazan hızlı, bazan sessiz, bazan ürkütücü bir çığlık misali, bazan da kimsecikler duymadan..<br/><br/>ben de döndüm işte. nereye dersen, bilmiyorum. belki gecenin içinde beliren herhangi bir sonsuz aralığa, belki çocukluğumun sustuğu bir kıyıya, belki de hiç olmadığım bir yere. insan bazan yokluğuna doğru yürüdüğünü sanırken fark etmeden varlığına da yaklaşabiliyormuş meğer. şimdi seziyorum asım. ne güzel, ne çirkin, ne doğru, ne de bir yanlış kaldı elimde. dünyayı tutan bütün sözcükler bir bir döküldü. ben ise en sonunda, kendimi en çok korktuğum şeyde buldum, sükûnette..<br/><br/>bu bir bitiş değil elbette, bir kabulleniş de değil, belki yalnızca sükûnetin içinden geçen bir lunaparkın gölgesinde çoğalan herkestir. belki de insanın bütün kayboluşlara rağmen yine de bir yere varabileceğini fısıldayan o sessiz sestir. böylece hikâyem şuracıkta, kendi kendine, kimseyi beklemeden, kimseye borçlanmadan sona eriyor. artık kim olduğumu taşımıyorum asım. ne olarak yok olduğumu yalnızca izliyorum. geriye de sessizliğin bana verdiği tek armağan kalıyor, huzura hiç benzemeyen ama ona en çok yaklaşan o derin sükûnet..<br/><br/>edit: imlâda kusur.
  </div>]]></description><guid>https://eksisozluk.com/entry/179994338</guid><pubDate>Mon, 24 Nov 2025 20:20:00 -0000</pubDate><dc:creator><![CDATA[ruhibeyapartmani]]></dc:creator></item><item><title>[2025/11/23] 2. x'in kullanıcı lokasyonlarını ifşa etmesi</title><link>https://eksisozluk.com/entry/180002284</link><description><![CDATA[<div class="content content-expanded">
    amerika timelineı ve diğer katı yönetimin olduğu ülkelerin timeı bir hafta durulmaz artık. <br/>özellikle amerika timelineını domine eden propaganda hesaplarının amerika'da bile olmayışı, bazılarının israil'den yönetildiği ifşa olunca; dün birkaç dakika açık olan özelliğin geri kapatıldığı haber olmuştu. şu an ise bu yeni güncelleme tüm kullanıcılarda tamamen açık.<br/><br/>başımızın ağrıyacağını elon bu özelliği getireceğini duyurduğunda da söylemiştik. güya troll temizleyeceklerdi ama önce bi dezenformasyon ile mücadele edilmesi gerekecek. zira west asia'nın neresi olduğunu bilmeyenler acayip kafa şişiriyor. <br/>3. güncelleme ile uygulamaya girerken mini bi coğrafya quizi istiyorum!<br/><br/>edit: gri tikli hesapların bilgileri ilk güncelleme ile görüntülenebiliyorken, ikinci güncelleme ile konum bilgileri ve nasıl bağlanıldığı görüntülenmiyor<sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup><br/>neden acaba ki :d
  </div>]]></description><guid>https://eksisozluk.com/entry/180002284</guid><pubDate>Mon, 24 Nov 2025 12:06:00 -0000</pubDate><dc:creator><![CDATA[momsbi4nenergy]]></dc:creator></item><item><title>[2025/11/23] 3. sek içilebilir yoğurt</title><link>https://eksisozluk.com/entry/179999656</link><description><![CDATA[<div class="content content-expanded">
    meyveli ayran ne zamandan beri içilebilir yoğurt oldu
  </div>]]></description><guid>https://eksisozluk.com/entry/179999656</guid><pubDate>Sun, 23 Nov 2025 10:05:00 -0000</pubDate><dc:creator><![CDATA[profosyonel]]></dc:creator></item><item><title>[2025/11/23] 4. zohran mamdani</title><link>https://eksisozluk.com/entry/179997338</link><description><![CDATA[<div class="content content-expanded">
    (bkz: <a class="b" href="https://www.eksisozluk.com/?q=%c3%b6c%c3%bc+gibi+korkuyorlar+mamdani+yolda%c5%9f%c4%b1mdan">öcü gibi korkuyorlar mamdani yoldaşımdan</a>)<br/><br/>zohran mamdani'nin seçim vaadlerini kılı kırk yararak ince ince eleştiren, seçim söylemlerindeki her bir tutarsızlığı bulup yazmaya çalışan arkadaşlar var. bu arkadaşlara göre mamdani başarısız olacak ve fakirliği daha da arttıracak.<br/><br/>size garanti veriyorum ki bu arkadaşların korkusu mamdani'nin başarısız olması değil, başarılı olması. <br/><br/>eğer tek korkuları başarısız olması olsaydı kafaları çok rahat olurdu. serbest piyasacı birisi için sol popülist söylemle seçilmiş bir liderin ve projelerinin 21. yy'ın ortasında, tüm dünyanın gözü önünde başarısız olmasından ve yönettiği bölgenin sefalete sürüklemesinden daha güzel ne olabilir ki? <br/><br/>eğer nyc'de yaşıyorsanız bile en kötü federal hükümet üç beş bir şey ateşler durumu kurtarır. nyc'nin bugünkü bütçesi yıllık 116 milyar dolarmış. 4 yıllık toplam bütçesi 464 milyar dolar eder. yani adam her yıl bütün bütçeyi tamamen heba etse federal hükümetin kurtarması gereken miktar 2009'daki <a class="b" href="https://www.eksisozluk.com/?q=tarp">tarp</a> bailout'unun enflasyona göre düzeltildikten sonraki halinin %45'i kadar ediyor. iki dakika da kendisine sosyalist diyen birisi plan yapsın, federal hükümet kurtarsın...<br/><br/>------------------------------------------------------------------------------------------------------------------------------<br/><br/>bu arkadaşların mamdani'ye karşı ne hissettiğini kendimden biliyorum. aynı duyguları javier milei'ye karşı hissetmiştim. ben market fetişisti bir programın kendi başına başarılı olamayacağından emindim ama elon musk başta olmak üzere milyarderlerin arjantin'e para akıtarak bu adamı geçici olarak başarılı göstereceklerinden korkuyordum. adamın sözlükte neredeyse hiç bahsi geçmeyen crypto skandalından sonra o korkum geçti. o yüzden de uzun uzun milei'nin programını incelemiyorum. başarısız olma sebeplerini düşünmeye gerek bile görmüyorum, zira adamın başarısızlığından kendi adıma bir ders çıkartamam. <br/><br/>bu arada crypto skandalını maduro patlatsaydı neler yazardınız şurada... adam nusret'e gitti diye demediğinizi bırakmadınız, ama milei arjantin cumhurbaşkanı olarak istediği kadar shitcoin reklamı yapsın umurunuzda olmaz.<br/><br/>mamdani'ye döneyim. neoliberal arkadaşların da mamdani'nin umdukları başarısızlığından bir şey öğrenebileceklerini sanmıyorum. taban tabana zıt ekonomik görüşler bunlar. mamdani başarısız olursa bu arkadaşlar serbest piyasanın kendisini bir kez daha kanıtladığını söyleyecekler, "şurayı biraz farklı yapsaydı belki başarılı olurdu" demeyecekler.<br/><br/>o zaman neden adamın seçim bildirgesini didik didik ediyorsunuz? yoksa, mamdani'nin başarılı olmasından korkup, adam başarılı olduğunda bir <a class="b" href="https://www.eksisozluk.com/?q=daron+acemo%c4%9flu">daron acemoğlu</a> patlatıp<sup class="ab"><a data-query="#154226793" href="https://www.eksisozluk.com/entry/154226793" title="(bkz: #154226793)">*</a></sup><sup class="ab"><a data-query="#170090206" href="https://www.eksisozluk.com/entry/170090206" title="(bkz: #170090206)">*</a></sup> neden bu başarının kısa süreli olduğunu ve uzun vadede devam etmeyeceğini yazabilmek için ön hazırlık mı yapıyorsunuz? <sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup><sup class="ab"><a data-query="another swh" href="https://www.eksisozluk.com/?q=another+swh" title="(bkz: another swh)">*</a></sup><sup class="ab"><a data-query="yet another swh" href="https://www.eksisozluk.com/?q=yet+another+swh" title="(bkz: yet another swh)">*</a></sup><br/><br/>------------------------------------------------------------------------------------------------------------------------------<br/><br/>"sistem içi politikalara devam"cılar bu adamın nasıl seçildiğini cidden anlayamıyorlar. new york halkı <a class="url" href="https://en.wikipedia.org/wiki/2016_New_York_Democratic_presidential_primary" rel="nofollow noopener" target="_blank" title="https://en.wikipedia.org/wiki/2016_New_York_Democratic_presidential_primary">2016 ön seçiminde</a> sizin popülist diye yaftalayacağınız bernie sanders'a sadece %42 oy verip hillary clinton'ı seçmiş ve sistem içi politikalara devam demiş. bundan dokuz yıl sonra ise sıkıntılarının azalmadığını düşünmüşler. eric adams belediye başkanı iken başta biden vardı, ikisi birden demokrat, ikisi birden sistem içi politikalarla bu sıkıntıları çözememiş. new york halkı da bu sefer farklı bir strateji izlemek istemiş. hepsi bu...<br/><br/><a class="b" href="https://www.eksisozluk.com/entry/179611740">#179611740</a> girisinde uzun uzun yazmıştım. tekrarlayayım. halk salak değil. halk sorunlarının çözülmesinden önce sorunlarının ciddiye alınmasını istiyor. mümkünse bu sorunların çözülmesini, mümkün değilse de neden çözülemedikleriyle ilgili fikir sahibi olmayı istiyor. mamdani, new yorkluların abd bürokrasisine kendi içlerinden gönderdikleri bir elçi ve mamdani'den tek beklentileri bu bürokrasinin neden bir türlü kendi sıkıntılarına cevap vermediğini söylemesi. merak etmeyin, sistemsel sorunların çözümü için 2028 ön seçimlerini bekliyorlar. sanders gibi bir aday çıkarsa bu sefer %42'de kalmaz.<br/><br/>------------------------------------------------------------------------------------------------------------------------------<br/><br/>söylem tutarlılığıyla ilgili de bir iki kelam edeyim. merak ediyorum, mamdani'nin söylemlerindeki tutarlılığı incelediğiniz kadar mesela hillary clinton'ın söylemlerindeki tutarlılığı incelediniz mi? clinton dışişleri bakanlığını kapmadan önce obama için ne diyordu, sonra neler dedi, hiç bunları dert ettiniz mi? neden mamdani'yi kendi sevdiğiniz politikacılardan daha katı bir standarda tabi tutuyorsunuz?<br/><br/>özetle mamdani'nin politikalarının başarısız olacağından eminseniz arkanıza yaslanıp bekleyin. haklıysanız adam sonraki seçimi göremez bile... yok adamın başarılı olacağından korkuyorsanız, korkunun ecele faydası yok.
  </div>]]></description><guid>https://eksisozluk.com/entry/179997338</guid><pubDate>Sun, 23 Nov 2025 12:11:00 -0000</pubDate><dc:creator><![CDATA[vesionari]]></dc:creator></item><item><title>[2025/11/23] 5. evlilik</title><link>https://eksisozluk.com/entry/179994139</link><description><![CDATA[<div class="content content-expanded">
    bugüne kadar insani ilişkiye dayalı mesleğim gereği bazen de seyahatlerim vesilesiyle pek çok evli çifti uzun veya kısa süreli gözlemleme şansım oldu. uzun yıllardır evli ve mutlu çiftlerin sırrı bence şunlar; öncelikle erkekler eşlerine gerçekten kıymet veriyor ve bunu her daim hissettiriyorlar. kadınlar da bu değeri olgun bir tavırla karşılıyor. bu kadınlarda ne muhtaç bir enerji var ne de şımarık bir tavır. ayrıca bu çiftler kendilerine yetebilmelerine rağmen çevreyle iletişime de gayet açıklar. etraflarındaki insanları hem besliyorlar hem de onlardan aldıklarıyla besleniyorlar. romantizmi canlı tutmak da bu çiftlerin sırlarından bir diğeri. <br/>ayrıca kendileri farkına bile varmadan evlilikten gözü korkmuş kimselere de umut aşılıyorlar.
  </div>]]></description><guid>https://eksisozluk.com/entry/179994139</guid><pubDate>Sun, 23 Nov 2025 13:12:00 -0000</pubDate><dc:creator><![CDATA[distalimsi]]></dc:creator></item><item><title>[2025/11/23] 6. feridun düzağaç'ın yapay zekaya isyan etmesi</title><link>https://eksisozluk.com/entry/180001382</link><description><![CDATA[<div class="content content-expanded">
    adam yapay zekaya isyan etmemiş. şarkılarımı eğip bükmeyin diye ricada bulunmuş.
  </div>]]></description><guid>https://eksisozluk.com/entry/180001382</guid><pubDate>Sun, 23 Nov 2025 12:11:00 -0000</pubDate><dc:creator><![CDATA[epileptic seizure]]></dc:creator></item><item><title>[2025/11/23] 7. franz kafka</title><link>https://eksisozluk.com/entry/180000863</link><description><![CDATA[<div class="content content-expanded">
    "hayatın aslında bir kostüm partisi olduğunu ve benim gerçek yüzümle katıldığımı anladığımda, kendimden utandım." demiş.<br/><br/>bu aklıma hemen nietzsche'den güzel bir kısmı getirdi.<br/><br/>"birey her zaman sürü tarafından bastırılmamak için mücadele etmek zorunda kalmıştır. bunu denerseniz çoğunlukla yalnız hissedecek, ve bazen korkacaksınız. ama kendine sahip olma ayrıcalığı paha biçilemez."<br/><br/>yani kafka, nietzsche gibiler tiyatronun ötesine bakabilmiş insanlardır. tiyatronun devam etme sebebi de gözü doymaz kişilerin birbiri üstüne basarak yükselme çabası, kendinden farklı olanı tehdit olarak görüp yok etme isteğidir. sistemin elemanları, kendinden olmayanı anlayamaz ve çoğu zaman kendi yetersizlikleriyle yüzleşmek zorunda bırakıldığı, yapmak isteyip de yapamadığını gördüğü zaman saldırganlaşır ve kendisini yalnız hissetmemek için sistemin diğer elemanlarını bütün elemanlar gizli bir şekilde birbirinden nefret etmesine rağmen kendi yanına alır. zamanında birlikte hareket etmiş elemanlar da birbirlerini üstüne basarak yükselme oyununu devam ettirirler, onlar da bir noktada parçalanırlar.
  </div>]]></description><guid>https://eksisozluk.com/entry/180000863</guid><pubDate>Sun, 23 Nov 2025 11:45:00 -0000</pubDate><dc:creator><![CDATA[rinnegan]]></dc:creator></item><item><title>[2025/11/23] 8. carl gustav jung</title><link>https://eksisozluk.com/entry/179999620</link><description><![CDATA[<div class="content content-expanded">
    jung diyor ya: “hayatta en acıklı şey, bir insanın problemin kendinden kaynaklandığını görememesidir.” diye. bugün bakınca insan ister istemez soruyor.bazılarının gözünde aynayı karartan özel bir filtre mi var, yoksa inkar artık ulusal spor mu oldu?<br/>günümüz insanının derdi yaşadığı sorun değil; o sorunun sorumluluğunu almaktan kaçma konusundaki fevkalade mahareti. öyle bir tablo düşün ki herkes mağdur, herkes haklı, herkes kusursuz. adeta mükemmellik kolonisi kurulmuş. hatta biraz daha zorlansa, kusursuzluk ihracatına başlayacağız.<br/><br/>insanın kendi hatasını görememesi basit bir zaaf değil, resmen iç dünyasında kurduğu totaliter bir rejim.yanlış karar veriyor; suçlu kader. bir şeyleri kırıp döküyor; çocukluk travması suçlu. aile dağılıyor ama ben çok iyi niyetliydim.işler sarpa sarıyor; patron, piyasa, enflasyon suçlu . hatta gezegenlerin dizilimi bile suçlu. kendisi mi? o, hep yanlış anlaşılan dahi.<br/><br/>bu kendini aklama çabası öyle yaygın ki toplum, sanki kolektif bir illüzyon içinde.kimsede arıza yok fakat her yer yangın yeri. ne hikmetse yangının kaynağına bakan yok. herkes hortumu başkasına doğrultmuş.<br/>insan kendi hatasını görmediği anda sadece hayatını değil, mantığını da çürütmeye başlıyor. gerçeği eğip bükmek, sorunu çözmekten daha kolay geliyor.<br/>bu inkar hali her yere sızmış durumda. ailede, iş yerinde, siyasette, sosyal medyada…<br/>herkes birbirine ayna tutuyor ama kimse kendine bakmıyor.<br/>herkes psikolog kesilmiş; kendi ruhuna gelince sistem çöküyor.<br/>günah keçisi her daim dışarıda. dış güçler,.yok yok dış etkenler. iç muhasebe ise iflas etmiş bir kurum gibi.<br/><br/>kendi suçunu kabul etmeyen insan en büyük zararı kendine verir.<br/>içindeki kırıklarla yüzleşmeyen, dışarıdaki her taşa takılır.<br/>mazeret üretmeye alışan biri, farkında olmadan aynı hatayı seri üretime geçiren bir fabrikaya dönüşür. ne var ki fabrikanın mühendisi de kendisidir ama bunu itiraf edecek cesareti yoktur.<br/><br/>bu yüzden jung'un sözü kıymetli ve sadece bir tespit değil, bir uyanış çağrısıdır.sorumluluk almak; insanın kendi karanlığını aydınlatma cesaretidir.aksi halde kişi hayatını büyütmez, sadece mazeretlerini büyütür. mazeret büyüten bir toplum da asla huzur üretemez.
  </div>]]></description><guid>https://eksisozluk.com/entry/179999620</guid><pubDate>Sun, 23 Nov 2025 10:02:00 -0000</pubDate><dc:creator><![CDATA[notredamea]]></dc:creator></item><item><title>[2025/11/23] 9. bilyoner.com</title><link>https://eksisozluk.com/entry/180013639</link><description><![CDATA[<div class="content content-expanded">
    23 kasım pazar tarihli rizespor-fenerbahçe maçında devre arasında canlı bahis olarak oynadığım 9 oranlı kuponu, devre arasından fenerbahçe’nin ilk golü bulduğu dakikaya kadar onaylamayıp, fenerbahçe gol atınca iptal eden bahis sitesi. zaten hiç oynamazdım, ayda yılda bir içimden geldi. bir daha asla diyorum, tercih edecekleri de uyarmış olayım.<br/><br/>edit: 28 dakika onaylanmamış.<br/><a class="url" href="https://soz.lk/i/6leakuzi" rel="nofollow noopener" target="_blank" title="https://soz.lk/i/6leakuzi">görsel</a><br/><br/>üşenmedim cimere şikayet ettim.
  </div>]]></description><guid>https://eksisozluk.com/entry/180013639</guid><pubDate>Sun, 23 Nov 2025 21:40:00 -0000</pubDate><dc:creator><![CDATA[nesli tukenmeyen panda]]></dc:creator></item><item><title>[2025/11/23] 10. muhsin bey</title><link>https://eksisozluk.com/entry/180000259</link><description><![CDATA[<div class="content content-expanded">
<a class="b" href="https://www.eksisozluk.com/?q=muhsin+bey">muhsin bey</a>'de bir eski istanbul beyefendisinin zamanın ruhuna yenilme, hayallerine veda etme, kendini kanıtlama savaşını istanbul siluetinde değişen toplumsal dinamikleriyle anlatır bize <a class="b" href="https://www.eksisozluk.com/?q=yavuz+turgul">yavuz turgul</a>. eski zamana ait kaybedilen, unutulmuş değerleri hatırlar ve bir değişimi izleriz. gerek değişimi anlattığı hikayesi gerekse <a class="b" href="https://www.eksisozluk.com/?q=%c5%9fener+%c5%9fen">şener şen</a> ve <a class="b" href="https://www.eksisozluk.com/?q=u%c4%9fur+y%c3%bccel">uğur yücel</a>'in kusursuz performanslarıyla türk sinemasının hakkı yeterince verilmemiş en iyi dram filmlerinden biri bana göre. <br/><br/>80'ler bol acılı arabeskin hem müzik hem de yaşam biçimiyle hayatımıza girdiği dönemler. köyden kente göç, doğu- batı kültürlerinin çatışmasıyla birlikte büyük bir toplumsal dönüşüm ve direnç var bu geçişte. filmin tam bu dönemin içinden olması ve arabesk kültürünün yansıttığı olumsuz değerleri, yaşanan yozlaşmayı göstermesi daha da değerli yapıyor bu yapımı. o dönemin içinden idealist, naif ve şahsına münhasır dediğimiz sanat müziği aşığı prodüktör <a class="b" href="https://www.eksisozluk.com/?q=muhsin+bey">muhsin bey</a> ile şöhret olup " ibo" gibi olmak için taşı toprağı altın istanbul'a gelen urfalı ali nazik'in hikayesini görüyoruz.<br/><br/>muhsin bey fazlasıyla değerlerine bağlı, arabesk kültüründen hoşlanmayan ve elindeki sanatçıları da kendi değerlerine göre yönlendiren ve koruyan, çiçekleriyle konuşan, üst kat komşusuna olan sevdasını bile onlara anlatan, zor durumda olmasına rağmen kendisini defalarca maddi zarara uğratan yardımcısını yanında tutmaya devam eden, yaşlılar evinde kalan gençlik aşkını ziyaret eden, vefa duygusunu içten hisseden yani "kalmadı böyle insanlar" dediğimiz kuşağın son temsilcilerinden. ve bu adamın karşısında şöhreti ve parayı her şeyden çok önemseyen, tek değeri "bu hayattan yırtmak " olan türkücü ali nazik var yani inandığı tüm değerlerin karşısında olan, onun zıddı bir karakter. iki insanın değil, iki ayrı kültürün çatışmasını anlatır burada yönetmen ve arabesk kültürünün tüm itirazlara rağmen nasıl hayatın içine inatçı şekilde sızdığını gösterir bize.<br/><br/>filmin en güzel sahnesi de bu zıtlığı apaçık gördüğümüz, hayallerin anlatıldığı sahnedir. her ikisi de zenginlik hayallerini anlatırken aslında bu hikayenin sonunda kimin üzüleceğini anlarız. muhsin bey'in hayalleri sakin ve huzurlu bir yaşam iken, ali nazik ipek gömlekler, para ve kadınlar hayal eder. her iki karakter de birbirlerine hayallerini anlatır ama kimse birbirini dinlemiyordur o anda. biz ise asla yan yana gelemeyecek iki dünyayı çok net görürüz. <br/><br/>80'lerde şöhret olmak şimdiki gibi kolay değildir ve bu şöhret projesi her aşamada bir hayal kırıklığı olur. gazinolarda ali nazik beğenilmez, televizyona çıkarmak istediklerinde dolandırılırlar, şarkı yarışmasında hüsran yaşanır ama umutlar hiç bitmez. ali nazik, muhsin bey için artık kendi varlığını onurlandırma ve ispat etme hikayesine dönüşmüştür ancak hala değerlerine sıkı sıkıya bağlıdır. şöhretin kolay yolu arabeskten geçiyordur ama bu yola girmeyi kabul etmez. istanbul'un her köşesine yayılmış, alt kültüre ait kebap kokularını kendine yakıştıramaz. arabesk müzik ve yansıttığı kültürün içine dahil olmayı reddeder.<br/><br/>bir diğer unutulmaz sahne ise, artık umutlar tükendiğinde ali nazik'in beceriksiz intihar girişiminden onu kurtaran muhsin bey'in korkularıyla yüzleştiği sahne. çatıdan atlamak için çıkan ancak yükseklik korkusu nedeniyle donup kalan ali nazik'i, kendi yükseklik korkusunu yok sayarak el uzatan muhsin bey durdurur. muhsin bey için verilen sözler kutsaldır ne de olsa, değmeyecek insanlara verilmiş olsa bile. bu sahneyi finale taşıdığımızda iç acıtıyor.<br/><br/>bu noktadan sonra iyi bir insanın nasıl yanlış yollara saptığını görürüz. bir taraftan bencil ali nazik'in ısrarı diğer yandan eski dost - ezeli düşmanın iddiası derken kendini ve tüm değerlerini çiğner. sonrası suçun cezasını çekmek olur, kaçamayacağını bilir ve bu suçu işlemeyi de kendine yakıştıramayarak teslim olup hapse girer ancak muhsin bey için kapılar kapanırken ali nazik'in önünde tüm kapılar açılmaya başlar. hapishane ziyaretinde görürüz ki o kaset çıkmış, iddia kazanılmış, gizli aşkı sevda hanım ve ali nazik başka bir ilişkiye başlamıştır. muhsin bey unutulmuş bir figürdür.<br/><br/>zaman geçer ve özgürlüğüne kavuşan muhsin bey eski düzenine döneceği hayaliyle evine döner ancak her şey değişmiştir. evi yıkılmak üzeredir, o üstüne titrediği, şarkılar dinlettiği, sevdasını anlattığı, gözü gibi baktığı çiçekleri ölmüştür. evi, kendi geçmişinin terk edilen mezarlığıdır artık.<br/><br/>kayıpları bununla sınırlı kalmaz. ezeli düşmanı, yardımcısı osman'ı yanına almış, gazinosunda arabesk yıldızı olarak ali nazik'i sahneye çıkartmaktadır yani muhsin bey kazanıyorum derken her şeyi kaybetmiştir. gizli aşkı sevda hanım da ona vefa göstermemiştir. bu yüzleşmede şöhret olmuş arabeskçi ali nazik'ten tek duyduğumuz, kendi haklılığını vurgulamak için " <a class="b" href="https://www.eksisozluk.com/?q=kusura+bakma+a%c4%9fam%2c+kendimi+kurtarmam+laz%c4%b1md%c4%b1">kusura bakma ağam, kendimi kurtarmam lazımdı</a>" cümlesi olur. muhsin bey'in yanıtı ise hak ettiği cevaptır ona " <a class="b" href="https://www.eksisozluk.com/?q=kurtard%c4%b1n+m%c4%b1+bari">kurtardın mı bari</a>" bu replik tüm filmin en can alıcı noktalarından biriydi benim için. aslında kim kazandı, kim kaybetti sorusunu sorduruyor izleyene.<br/><br/>muhsin bey geç olsa da ali nazik'in gerçek yüzünü görmüştür ve her şeyi ardında bırakmak isteyerek gider. yalnız kalacağını düşündüğümüz bu istanbul beyefendisinin yanına koşan sevda hanım " biz de gelelim mi " diyerek hayatına yeniden dahil olur ve son sahnede hep birlikte aynı yatakta uyurken gördüğümüz muhsin bey'in yüzündeki gülümseme ile veda ederiz. <br/><br/>bu bir peri masalı olsaydı hikaye çok farklı bitecek, muhsin bey'in mutluluğuyla biz de mutlu olacak ve iç huzuruyla ekranın başından kalkacaktık fakat gerçek hayatta iyi insanlar da yanlış şeyler yapar ve kaybederler ama biliriz ki tüm hatalarına rağmen günün sonunda hep doğru tarafta yer alırlar, tıpkı muhsin bey gibi.
  </div>]]></description><guid>https://eksisozluk.com/entry/180000259</guid><pubDate>Sun, 23 Nov 2025 10:53:00 -0000</pubDate><dc:creator><![CDATA[tuibabe]]></dc:creator></item><item><title>[2025/11/23] 11. burger zmash</title><link>https://eksisozluk.com/entry/180002234</link><description><![CDATA[<div class="content content-expanded">
    google maps'te gördüğüm şu yorum bana hayatı sorgulattı (ki yedi yaşımdan beri zaten sorguladığım halde):<br/><br/>"öncelikle belirtmem gerekir ki ben whatsapp grubundan 3.leri eksik olan bir grubu tamamlamak üzere bu deneyime dahil oldum.2 saat boyunca mekan size ait olacağı için kendi arkadaş grubunuzu toplayabilirseniz çok çok daha eğlenceli bir anı olur ama ben yine de keyif aldım beni dahil eden ekibe teşekkür ederim.bu olay gerçekten tam bir deneyim satın almak çünkü bir yandan 2 saat boyunca daha önce hiç tanışmadığınız bir şefle sohbet edip yemeklerinizin hazırlanmasını izlerken diğer yandan burası için sizler gibi rezervasyon yaptırmaya çalışan insanlarla tanışıp network kurabiliyorsunuz bir nevi yemek düşkünlerinin buluşma noktası gibi.mekana şifreyle giriliyor mekan küçük ama işlevsel.biz 3 kişilik kombine aldık 2 kişi 4er etli 1 kişi 3 etli yiyebiliyor 3lü kombinede."<br/><br/>deneyim, kombine, network... hamburger mi yiyorsunuz, orgy partisi mi düzenliyorsunuz, neler dönüyor lan orada?!
  </div>]]></description><guid>https://eksisozluk.com/entry/180002234</guid><pubDate>Sun, 23 Nov 2025 13:06:00 -0000</pubDate><dc:creator><![CDATA[sananelannn]]></dc:creator></item><item><title>[2025/11/23] 17. 22 kasım 2025 kılıçdaroğlu'nun chp'yi uyarması</title><link>https://eksisozluk.com/entry/179995761</link><description><![CDATA[<div class="content content-expanded">
    farkındasınız değil mi? imamoğlu ve onun ekibinin ve hatta diğer partili namuslu belediye başkanlarının hapiste olması ile ilgili "onlar aklansın" diyor. ortada sanki gerçekten bir hırsızlık arsızlık varmış gibi... onlar da bunu yapmıştır demeye getiriyor. senin allah belanı versin ya. ne biçim adammışsın. senin aday olmanı mantıklı bulduğum günlerime bakıyorum da aynaya tüküresim falan geliyor.
  </div>]]></description><guid>https://eksisozluk.com/entry/179995761</guid><pubDate>Sun, 23 Nov 2025 01:37:00 -0000</pubDate><dc:creator><![CDATA[samehere]]></dc:creator></item><item><title>[2025/11/23] 18. 2025 las vegas gp</title><link>https://eksisozluk.com/entry/180000588</link><description><![CDATA[<div class="content content-expanded">
    "kutsal bilgi kaynağı" değil miydi burası? mclaren diskalifiye edilme nedeni:<br/><br/>yarış sonrası fıa (uluslararası otomobil federasyonu) teknik delegeleri tarafından yapılan rutin kontrollerde, her iki mclaren aracının (norris ve piastri) altındaki ahşap plakanın (plank/skid block) kalınlığının ölçüldüğü ve izin verilen minimum sınır olan 9mm'nin altında olduğu tespit edilmiştir.<br/><br/>kural: formula 1 teknik yönetmeliği'nin 3.5.9 e) maddesine göre, bu plakanın belirli bir kalınlıkta olması zorunludur. yarış sırasında yere sürtünerek aşınabilir, ancak <a class="b" href="https://www.eksisozluk.com/?q=belirlenen+limitin+alt%c4%b1na+d%c3%bc%c5%9fmesi">belirlenen limitin altına düşmesi</a> <a class="b" href="https://www.eksisozluk.com/?q=arac%c4%b1n+yere+%c3%a7ok+yak%c4%b1n+ayarland%c4%b1%c4%9f%c4%b1na">aracın yere çok yakın ayarlandığına</a> (<a class="b" href="https://www.eksisozluk.com/?q=bu+da+performans+avantaj%c4%b1+sa%c4%9flar">bu da performans avantajı sağlar</a>) <a class="b" href="https://www.eksisozluk.com/?q=i%c5%9faret+eder+ve+do%c4%9frudan+kural+ihlali+say%c4%b1l%c4%b1r">işaret eder ve doğrudan kural ihlali sayılır</a>.<br/><br/><a class="url" href="https://x.com/McLarenF1_News/status/1992497393154363420" rel="nofollow noopener" target="_blank" title="https://x.com/McLarenF1_News/status/1992497393154363420">https://x.com/…enf1_news/status/1992497393154363420</a><br/><br/>emsal kararlar: bu tür teknik ihlallerde fıa'nın tavrı genellikle çok nettir ve tolerans gösterilmez. örneğin, 2025 çin grand prix'sinde ferrari aynı sebepten dolayı yarıştan diskalifiye edilmişti.<br/><br/><a class="url" href="https://x.com/leclercdata/status/1903771174506578382/photo/2" rel="nofollow noopener" target="_blank" title="https://x.com/leclercdata/status/1903771174506578382/photo/2">https://x.com/…a/status/1903771174506578382/photo/2</a><br/><br/>mevcut resmi durum (süreç devam ediyor): fıa teknik delegesi jo bauer, yarış sonrası yaptığı incelemelerde her iki mclaren aracının (norris ve piastri) taban tahtalarının (skid block) izin verilen 9mm'den daha ince olduğunu resmen tespit etti ve raporladı.<br/><br/>prosedür: jo bauer konuyu karar vermeleri için komiserler kurulu'na (stewards) sevk etti. şu an komiserlerin mclaren temsilcilerini dinlemesi ve ardından nihai kararı açıklaması bekleniyor.<br/><br/>beklenti (%99 diskalifiye): formula 1'de teknik ihlaller "siyah-beyaz" kurallardır; yani gri alan veya yoruma açık bir durum yoktur. ölçüm limitin altındaysa, ceza standart olarak yarıştan ihraçtır (diskalifiye).<br/><br/>sonuç: kağıt üzerinde "diskalifiye edildiler" yazısı henüz çıkmadı ama teknik rapor ihlali doğruladığı için diskalifiye edilmeleri kesin gözüyle bakılıyor. kararın kısa süre içinde resmileşmesi bekleniyor.<br/><br/>teşekkürler gemini3<br/><br/>edit. twitter eklemeleri<br/><br/>son edit...beklenen haber geldi<br/><a class="url" href="https://x.com/fia/status/1992531092084310055?t=1gC9oZdFczCIkszDTY-5hg&amp;s=19" rel="nofollow noopener" target="_blank" title="https://x.com/fia/status/1992531092084310055?t=1gC9oZdFczCIkszDTY-5hg&amp;s=19">https://x.com/…310055?t=1gc9ozdfczcikszdty-5hg&amp;s=19</a>
</div>]]></description><guid>https://eksisozluk.com/entry/180000588</guid><pubDate>Sun, 23 Nov 2025 13:00:00 -0000</pubDate><dc:creator><![CDATA[arkanabakmassankuserim]]></dc:creator></item><item><title>[2025/11/23] 19. masterchef türkiye</title><link>https://eksisozluk.com/entry/180018179</link><description><![CDATA[<div class="content content-expanded">
    anneli bölüm görünce seyrettim. yarışmacıları anneleriyle birlikte görmek onları anlamayı kolaylaştırıyor. mert'in annesi çok problemli biri, barış'a dakikalarca söylendi, çocuk da "teyze hepsi senaryo" diyemediği için kem küm edip durdu. böyle bir anneden ancak mert çıkar, alıngan ergen. hakan'ın annesi çok şeker, aşırı sevimli bir kadın. özkan'ın annesini de çok sevdim, kadıncağız hasta olduğu için pek konuşamadı. özkan da çok sorunlu biri ama annesi normal görünüyordu, babası tuhaf herhâlde. sezer'in annesi de titiz ve dediğim dedik bir tip, sezer'le didişip durdular. barış'ın annesini de sevdim. ayla'nın annesine ne kadar düşkün olduğunu görünce gözlerim doldu. benim rahmetliyle aram çok kötüydü de, öleli yıllar oldu, hala affedemiyorum bazı şeyleri. gizem'in annesi çok güzel yemek yapıyor, kızı da ona çekmiş.
  </div>]]></description><guid>https://eksisozluk.com/entry/180018179</guid><pubDate>Sun, 23 Nov 2025 23:16:00 -0000</pubDate><dc:creator><![CDATA[draco dormiens nunquam titillandus]]></dc:creator></item><item><title>[2025/11/23] 20. bursa</title><link>https://eksisozluk.com/entry/179996115</link><description><![CDATA[<div class="content content-expanded">
    15-16 kasım 2025 tarihlerinde ziyaret ettiğim ve 1 gece kaldığım, osmanlı'nın ilk payitahtı ve sonradan doldurulma suri nüfusuna rağmen hala cayır cayır oğuz - yörük olan şehir.<br/><br/>akşam 18-19 gibi şehre varıp tophane'nin karşısındaki cumhuriyet caddesinde yer alan tarihi çınar kebapçısında iskenderimi yedikten<sup class="ab"><a data-query="oradaki iskendercimdir" href="https://www.eksisozluk.com/?q=oradaki+iskendercimdir" title="(bkz: oradaki iskendercimdir)">*</a></sup><sup class="ab"><a data-query="eti çok lezzetlidir" href="https://www.eksisozluk.com/?q=eti+%c3%a7ok+lezzetlidir" title="(bkz: eti çok lezzetlidir)">*</a></sup><sup class="ab"><a data-query="mideyi asla rahatsız etmez" href="https://www.eksisozluk.com/?q=mideyi+asla+rahats%c4%b1z+etmez" title="(bkz: mideyi asla rahatsız etmez)">*</a></sup> ve karşısındaki espressonist'te kahvemi yudumladıktan sonra geziye başladım.<br/><br/>evvela tophaneye çıkıp osman gazi ve orhan gazi'nin türbelerini gezdim. ancak saatten ötürü kapalı olan türbelere giremeden sadece camdan içeriyi görebildim. akabinde kırmızı beyaza bürünmüş saat kulesinden şehre bakıp sümbüllü bahçe konağı'nda osmanlı çayı içtikten sonra <sup class="ab"><a data-query="enteresan güzel bi içecek" href="https://www.eksisozluk.com/?q=enteresan+g%c3%bczel+bi+i%c3%a7ecek" title="(bkz: enteresan güzel bi içecek)">*</a></sup> geceyi geçireceğim uludağ polisevi'ne doğru yola koyuldum.<br/><br/>evet bilen bilir, dağın eteğindeki polisevi'nden bahsediyorum. çünkü o gün <a class="b" href="https://www.eksisozluk.com/?q=15+kas%c4%b1m+2025+t%c3%bcrkiye+bulgaristan+ma%c3%a7%c4%b1">15 kasım 2025 türkiye bulgaristan maçı</a> oynanmakta olduğu için bütün ucuz konaklama sağlayan kamu misafirhaneleri doluydu. e ben de aradığım 1827612 tane yer arasında mecburen orada yer bulabildim. şehre maçı izlemeye gelenler bırakın öğretmenevlerini dsi'nin, ogm'nin misafirhanelerini bile doldurmuşlardı. maça da gitmeyi düşündüm bu arada, ama bursa'daki teksas grubunun genel taraftar yapısı sebebiyle vazgeçtim ve galibiyetle teselli buldum. neyse, devam edelim.<br/><br/>cumhuriyet caddesi ve tophane'nin bulunduğu şehreküstü'den polisevi tam 45 dakika. çekirge'den yukarı doğru çıkmaya başladığımda arabanın içine yavaştan soğuk hava da çarpmaya başladı. soğuğu sevdiğim için beni rahatsız etmedi ama başka biri olsaydı benim kadar sakin kalır mıydı emin değilim. çünkü gelen soğuğun dozajı gerçekten başarılıydı.<br/><br/>karanlık havada, zikzaklı ve ormanlı yollardan dağa çıktıkça arabanın ekranında derece derece azalan hava sıcaklığı ve ekranda beliren "yolda buzlanma olabilir" uyarısı zincirsiz ve kış lastiksiz bana bir miktar 3.5 attırsa da mekana sağ salim ulaşmayı başardım.<br/><br/>içerisi adeta 5 yıldızlı otel gibi düzenlenmiş, uludağ'ın nefis ormanlarına bakan polisevi'nde kaldıktan sonra sabah kalkıp gölyazı'ya gitmek üzere yola çıktım. gölyazı'nın girişinde 100 liralık bir ziyaret ücreti alınıyor sizden ve mecburen, görevlilerin yönledirmesiyle arabayı köyün girişindeki otoparka park ediyorsunuz. ama köy dediğim sadece o meşhur adacık değil. onun ana karaya bağlanan kısmı da gölyazı sayılıyor. işte tam o beldeye girerken bu mecburi ve açık otoparka giriyorsunuz, tabi haftasonu gittiyseniz. haftaiçi böyle bir kısıt yok, arabanızla girebilirsiniz.<br/><br/>denizin kıyısında olan ve hemen yanında tekne turlarının düzenlendiği otoparktan adacığa yaklaşık 10 dk bir yürüme mesafesi var. ada ile ana kara, sonradan yapılan bir köprüyle bağlanmış. köprünün başında, yani bizim geldiğimiz ana kara tarafında meşhur <a class="b" href="https://www.eksisozluk.com/?q=a%c4%9flayan+%c3%a7%c4%b1nar">ağlayan çınar</a> bulunmakta. rivayete göre eski adı apolyont olan ve bir rum-türk karışık beldesi olan gölyazı'da, bir rum kızıyla bir türk genci birbirlerine sevdalanırlar. ancak mübadelede rumlar göçerlerken, kız da gitmesin diye genç adam arkalarından koştuğu vakit kızın abisi yorgo adamın karşısında durur ve bu sevdadan vazgeçmesini söyler. bizimki diretince de çeker bıçağı saplar huur evladı. sürüne sürüne çınarın dibine kadar gelen türk gencini, sevdalı olduğu genç rum kızı görüp geri dönerek gelir ve kucaklar. adam orada, kızın kollarında ölürken, kız da kahrından çınara kendini asar. işte o olaydan beri oranın adı ağlayan çınar olagelmiştir, derler.<br/><br/>ayrıca gölyazı'da ücreti mukabilinde fotoğraf çektirebileceğiniz bir adet papağan kardeşimiz bulunuyor, <a class="b" href="https://www.eksisozluk.com/?q=luka">luka</a>. eşşek sıpası o kadar sevimliydi ki, bir sultan papağanı sahibi olan ben alıp götürmemek için zor tuttum kendimi. <sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup><br/><br/>gölyazı'yı, aynı beldede bulunan zambak tepe'ye çıkarak yukarıdan seyredebilir ve fotoğraf çekinebilirsiniz. ayrıca aynı tepede apollonia ad ryndacum adlı bir antik kent de keşfedilmiş ve ben gittiğimde amfi tiyatrosu ortaya çıkarılmıştı. kazı çalışmaları devam etmekte.<br/><br/>gölyazı'dan çıkıp, yolda gelirken her yerde mudanya tabelasının olması ve iflah olmaz beton bir kemalist olmam sebebiyle mütareke evi'ni görmek üzere mudanya'ya doğru yola çıktım ve şunu söylemem gerekiyor, gerçekten hayatım boyunca bu kadar güzel ilçe sanırım az gördüm.<br/><br/>masmavi denizi, tarihi, nerden baksanız 100-200 yıllık rum evlerinden oluşan tatlı çarşısı ve bizim istiklal caddesine benzeyen yaya yolu ile mütareke meydanının ve ismet inönü bulvarı'nın mükemmel peyzajı... arkadaşlar, bursa'ya gittiğinizde burayı muhakkak görün. kent merkezine arabayla bi 30-40 dakika mesafede ve gerçekten harcayacağınız zamana değecek bir yer.<br/><br/>arabaya sıkış tıkış yer bulduktan sonra 10 dakikalık bir yürüyüşle mütareke evi'ne girdim. konağın manzarası, konumu, denize bakışı, iç dizaynı falan gerçekten muhteşem. zaten mütareke antlaşmasının imzalandığı odanın dev penceresi direkt olarak denize bakıyor, ortamın gerginliğini bi' nebze de olsun hafifletmek için daha güzel bir mekan seçilemezdi herhalde. 3 katlı konağın sadece ilk 2 katı ziyarete açık ve mütarekeye katılan subaylarımızın yatak odaları, ismet inönü'nün çalışma odası, kıyafetleri, büyük taarruza katılan bir süvarinin kılıcı gibi tarihi ve çok güzel, milli hisleri harekete geçirici detaylara sahip. <br/><br/>konaktan çıkıp mütareke meydanındaki dev ismet inönü heykeli ve altında yazan başbuğ'un tebrik yazısının da bir fotoğrafını aldıktan sonra tirilye'ye doğru yola çıktım.<br/><br/>arkadaşlar tirilye'de hiçbir şey yok. zeytinyağı almak için gidebilirsiniz ama. onun dışında dümdüz köy. evet, tirilye bu kadar. <sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup><br/><br/>burayı da deneyimledikten sonra e ben de ne yapayım, merkeze döneyim dedim. çünkü zaman da daralıyordu ve ertesi gün iş vardı. yoksa bunun iznik'i, konsülü bilmemnesi de olurdu. ama o da başka zamanaydı artık.<br/><br/>merkeze gelir gelmez ilk işim bursa atatürk evi'ni gezmek oldu. çekirge'de bulunmakta ve muhteşem mimarili bembeyaz bir konak burası. evin girişindeki tanıtım yazısına göre 1920'lerde ve 1930'larda atatürk hep burada kalmış ve konak zengin bir türk tarafından cumhuriyet'in ilanından sonra 1920'lerde satın alınıp atatürk'e hediye edilmiş. içerde atatürk'ün konuklarını ağırladığı yemek masası, yatak odası, çalışma odası ve benzeri bölümler bulunuyor. başbuğ'un tini şad, vardığı yer uçmağ olsun.<br/><br/>tabi bursa'ya gelip, unesco dünya miras listesi'nde yer alan ve koruma altında bulunan muradiye külliyesi'ni görmemek olmazdı. bu külliye'de birden fazla türbe ve padişah anneleri, eşleri, şehzadeleri falan var ama bunların dışında başlıca önemli olan 3 şahıs var: fatih sultan mehmet'in oğlu cem sultan, kanuni'nin zal rüstem paşa'ya boğdurduğu oğlu şehzade mustafa ve fatih'in babası padişah 2. murad. ayrıca mahidevran sultan, oğlu şehzade mustafa'yla aynı türbede medfun bulunmakta.<br/><br/>türbelerin iç yapıları çok şatafatlı. çiniler, döşemeler, renkler, değerli taşlar havalarda uçuşuyor. muhakkak görülesi. aynı zamanda külliye'nin osmanlı devrindeki çalışanlarının, müezzinlerinin, imamlarının, odacılarının vs. mezarları da yine külliye bahçesinde bulunmakta. bunların dışında bölgede bulunmuş, bizans'a ve önceki uygarlıklara ait kalıntılar da osmanlı mezartaşlarıyla birlikte sergileniyor. adeta kültürlerin kucaklaşması gibi bir tabloyla karşılaşıyorsunuz.<br/><br/>külliye'nin yanında el yazmaları müzesi var. müze'de 15. yüzyıl'a ait bir dede korkut oğuznamesi ve devasa bir derviş tespihi gibi son derece farklı, ilginizi çekebilecek ve kolay kolay başka yerlerde göremeyeceğiniz orijinal birçok tarihi eser mevcut. özellikle dede korkut için düzenlenen oda çok güzel. gösterilen kısa dede korkut anlatısında sinevizyona yansıtılan göktürk harfleri çok şık ve görkemliydi.<br/><br/>oradan sonra son durak olarak emir sultan'a doğru hareket ettim. emir sultan camisi çok tatlı, tipik bir erken dönem osmanlı türk camisi. buram buram anadolu türkmenliği kokuyor. o yapısı, renkleri... özellikle avlusu o kadar tatlıydı ki, tarihi içime çektim resmen.<br/><br/>hemen, caminin alt tarafında bulunan emir sultan mezarlığı'nda yer alan sanat güneşimiz zeki müren'in mezarına gittim. mezarı babası kaya müren'in mezarıyla dip dibe. rahmet olsun.<br/><br/>paşa'ya <sup class="ab"><a data-query="zeki müren'in lakabıdır" href="https://www.eksisozluk.com/?q=zeki+m%c3%bcren%27in+lakab%c4%b1d%c4%b1r" title="(bkz: zeki müren'in lakabıdır)">*</a></sup>fatihayı okuduktan sonra emir sultan'ın türbesine çıktım. hayatımda ilk defa girdiğim bu türbenin bu kadar kalabalık olmasına başta anlam veremedim. sonuçta bu adam padişah değildi, sahabe değildi, peygamber değildi. ne alakaydı bu kalabalık?<br/><br/>meğer sonradan öğrendiğime göre, inanış odur ki bir yanında tek oğlu, bir yanında da eşi ve 2 kızıyla yan yana yatan emir sultan'ın türbesine gelenin dileği kabul oluyormuş. bayağı rağbet görmesinin ve dolup taşmasının da sebebi buymuş.<br/><br/>emir sultan hazretleri ve ailesine de birer fatiha gönderdikten sonra oradan da ayrıldım ve şehreküstü'ye geri döndüm. cumhuriyet caddesi'nde, yazının başında bahsettiğim espressonist'in hemen yanında bulunan meşhur kaleiçi muhallebici'sinde kabak çiçeği adlı mükemmel ötesi tatlıdan da gömdükten sonra güzel bursa'ya her şey için teşekkür ederek kürkçü dükkanım istanbul'a geri döndüm.<br/><br/>bursa ülkemizin bütün büyük şehirlerinin yaşadığı yozlaşmadan fazlasıyla etkilenmekte olan bir şehir olmasına ve yakın zaman önce bir yangın felaketi yaşamasına rağmen hala yeşil, hala güzel, hala görülmeye değer. gidin bursa'ya.
  </div>]]></description><guid>https://eksisozluk.com/entry/179996115</guid><pubDate>Sun, 23 Nov 2025 03:01:00 -0000</pubDate><dc:creator><![CDATA[vasnil]]></dc:creator></item><item><title>[2025/11/23] 21. togg tutarsa dünya pazarını ele geçirir</title><link>https://eksisozluk.com/entry/179998678</link><description><![CDATA[<div class="content content-expanded">
    erdoğan yıllarca sanayicilere otomotiv gelişsin diye çağrı yapmışmış da elden gelen buymuş.<br/><br/>erdoğan önce türkiye'de sanayinin, teknoloji transferinin önünü açacak, kara paracı kriminal ekonomi değil üretim ekonomisi için ülkeye yön verecek bir mali, hukuki mesnet oluştursaymış keşke.<br/><br/>x atanı, siyasetçiyi zindana tıkarsan, sermayeyi belli bir kesim elinde hukuku ise tarikat/cemaat yapılarıyla oyun hamuru edersen o işler olmaz.<br/><br/>çin gibi devlet kapitalizmi, kore gibi yarı despotik kalkınma ekonomisi, batılı ülkeler gibi ucuz hammadde ve işgücü sömürüsüyle kolonicilik yapıp kendi sınırlarında kapalı devre ileri demokrasi, hak ve özgüklerle büyük sanayi atılımı yapılır.<br/><br/>dünyanın en yüksek faiziyle hırsızlara maliyetinin 8 katına döktülrülen betonu, asfaltı yandaşa yaptırıp kamu kaynaklarını talan eden bir beton ekonomisinde günün sonunda sorun mutlak otoriteyi dinlemeyen sanayicide değildir. sanayici bu ülkede her devirde omurgasız ve rantcıydı. mevcut dönemde ise karar vericilerin inşa ettiği sistem(sizlik) ortada.<br/><br/>sen dpt'yi kapatmışsın. koca ülkede yılda kaç ton demire, aliminyuma, ete, buğdaya ihtiyacımız var planlayan bir kurum yok! üretim havzaları, destek yok. kayırmacı, kıyakçı yandaş tahsisleri, pansumanları var.<br/><br/>imza: bir togg kullanıcısı.
  </div>]]></description><guid>https://eksisozluk.com/entry/179998678</guid><pubDate>Sun, 23 Nov 2025 08:10:00 -0000</pubDate><dc:creator><![CDATA[bohemiantirad]]></dc:creator></item><item><title>[2025/11/23] 22. fatih altaylı</title><link>https://eksisozluk.com/entry/180000206</link><description><![CDATA[<div class="content content-expanded">
    türkiye'de <a class="b" href="https://www.eksisozluk.com/?q=fatih+terim">fatih terim</a> hapse girse unutulur gider. <br/><br/>türk vatandaşlığı kimliği altında türk, kürt, laz, pomak, arnavut, çerkes ve bilumum türkiye cumhuriyeti sınırları içerisinde yaşayan insanların hepsi, toplum olmanın ortak ülkü ve şuuruna sahip olmayan kalabalıklardan başka bir şey değildir. <br/><br/>türk insanı, daha iyi bir geleceği hayal dahi edemez. daha iyi bir geleceği hayal edeni boğmayı tercih eder onun yerine. ben mutsuzum, berbat bir hayat yaşıyorum sen de mutsuz ol, birlikte sefalet içerisinde yaşayalım der. <br/><br/>bu insanlar dükkanı döndüremeyecekleri güne kadar bizi yönetecekler ve hiç kimse hiçbir şey yapamayacak. <br/><br/>bugün türkiye'de herkes hapse atılabilir, kolaylıkla.
  </div>]]></description><guid>https://eksisozluk.com/entry/180000206</guid><pubDate>Sun, 23 Nov 2025 10:48:00 -0000</pubDate><dc:creator><![CDATA[galas]]></dc:creator></item><item><title>[2025/11/23] 23. titanic</title><link>https://eksisozluk.com/entry/180016432</link><description><![CDATA[<div class="content content-expanded">
    an itibariyle <a class="b" href="https://www.eksisozluk.com/?q=kanal+d">kanal d</a>'de bir kez daha batışını izlediğimiz film. <br/>2002 ya da 2003 olması lazım, liseye hazırlık sınavları için dershaneye gidiyorum. lise hazırlık dediysem gerçekten lise hazırlık sınavının olduğu zamanlar yani:<a class="b" href="https://www.eksisozluk.com/?q=anadolu+lisesi">anadolu lisesi</a>, <a class="b" href="https://www.eksisozluk.com/?q=fen+lisesi">fen lisesi</a>, <a class="b" href="https://www.eksisozluk.com/?q=anadolu+%c3%b6%c4%9fretmen+lisesi">anadolu öğretmen lisesi</a>... internet yaygın değil;akıllı telefon, tablet, akıllı tahta yok. kimin aklına nereden geldiyse dershanede bu filmi izlettiler bize, cd'den izledik. hepimiz ilk defa izledik. ben aşk filmi zannetmiştim, titanic diye bir geminin gerçekten battığından haberim yoktu. aslında hiçbirimizin yoktu. 1. sınıf yolcuların köpeklerini tuvalet için alt tabaka yolcuların olduğu yere götürmelerine, tükürük sahnesine çok gülmüştük. <a class="b" href="https://www.eksisozluk.com/?q=eric+braeden">eric braeden</a>'i görünce <a class="b" href="https://www.eksisozluk.com/?q=victor+newman">victor newman</a> diye bağırmıştık hep bir ağızdan.<sup class="ab"><a data-query="zira o bir kuşak için victor newman" href="https://www.eksisozluk.com/?q=zira+o+bir+ku%c5%9fak+i%c3%a7in+victor+newman" title="(bkz: zira o bir kuşak için victor newman)">*</a></sup> jack'in malum sonuna da beraber ağlamıştık. filmin soundtracki olan <a class="b" href="https://www.eksisozluk.com/?q=my+heart+will+go+on">my heart will go on</a> dilimize pelesenk olmuştu. sonrasında birkaç arkadaş <a class="b" href="https://www.eksisozluk.com/?q=g%c3%bcnl%c3%bck">günlük</a>, <a class="b" href="https://www.eksisozluk.com/?q=romeo+ve+juliet">romeo ve juliet</a>, <a class="b" href="https://www.eksisozluk.com/?q=kumsal">kumsal</a> filmlerinin de cd'sini alıp izledik. yanlış hatırlamıyorsam <a class="b" href="https://www.eksisozluk.com/?q=s%c4%b1k%c4%b1ysa+yakala">sıkıysa yakala</a> ve <a class="b" href="https://www.eksisozluk.com/?q=new+york+%c3%a7eteleri">new york çeteleri</a> de o zamanlar vizyona girdi. zaman su misali akıp gidiyor, ne zaman televizyonda görsem o günlere ve o duygulara giderim. her şeye ulaşımın kolay olmadığı, dolayısıyla da etkisinin ve kıymetinin güçlü olduğu yıllardı. şimdiki gençler ve çocuklar için üzülüyorum. birçoğu bir filmi sinemada ya da cd'de ilk kez izlemenin tadını bilemeyecek zira artık dijital platformlar, çeşitli siteler sayesinde çok çabuk ulaşıyoruz. hatta sadece sosyal medya üzerinden önemli sahnelerini görüyoruz. bilemedim, çok üzücü sadece. neyse, artık televizyonu kapatmalıyım, jack'in ölümünü bir kez daha görmek istemiyorum.<br/>düzeltme:imla
  </div>]]></description><guid>https://eksisozluk.com/entry/180016432</guid><pubDate>Sun, 23 Nov 2025 22:44:00 -0000</pubDate><dc:creator><![CDATA[francoise dorleac]]></dc:creator></item><item><title>[2025/11/23] 24. yazarların favori ressam ve eseri</title><link>https://eksisozluk.com/entry/180003999</link><description><![CDATA[<div class="content content-expanded">
    çoğu sanat eseri sadece görsel beğeniye hizmet etmez. sanatçı, bir müzik aletini veya müzisyeni resmetmese bile esere baktığınızda içinden yükselen bir melodi duyarsınız. kişisel yoruma açık her eser gibi bu melodinin tonu da izleyicinin ruh haline göre sürekli değişir. kimi eserin ritmi <a class="b" href="https://www.eksisozluk.com/?q=9%2f8%27lik">9/8'lik</a>tir, diğeri olabildiğince dingin, ötekisi bir o kadar damardan girer. ama illaki ya görsel zevkinize ya damak tadınıza ya da müzik tarzınıza hitap eder.<br/><br/>mesela, gizemli sokak sanatçımız <a class="b" href="https://www.eksisozluk.com/?q=banksy">banksy</a>'nin <a class="url" href="https://soz.lk/i/jl40962j" rel="nofollow noopener" target="_blank" title="https://soz.lk/i/jl40962j">waiting in vain</a>* açıklamasıyla yaptığı bu eser de aşağıdaki şarkı çalıyor:<br/><br/>“solmadan gel artık, aşkımın gülü<br/>olsa da konuşsa kalbimin dili<br/>küçücük dünyamda bir bilsem seni<br/>görünmez yazıyla yazdım kalbime”<br/><br/>müzelerin dört duvarı arasına hapsedilmeyip kamusal alanda sergilenen bir eser olduğundan mıdır, nedir? ne <a class="b" href="https://www.eksisozluk.com/?q=pink+floyd">pink floyd</a> ne de <a class="b" href="https://www.eksisozluk.com/?q=mozart">mozart</a>… eserde bangır bangır müslüm baba çalıyor.<br/><br/>dinlemek isteyenler için şarkı linki: <a class="url" href="https://youtu.be/wtOHNhG0EZc?si=yHmWX6cQ0tz6fcnb" rel="nofollow noopener" target="_blank" title="https://youtu.be/wtOHNhG0EZc?si=yHmWX6cQ0tz6fcnb">müslüm gürses - seni yazdım</a><br/><br/>“bu gece tüm üzüntüleri sikiyoruz ersoyum. üzüntü bizi üzdüğüne pişman olana kadar üzülüyoruz.”<br/><br/>* çalışma new york hustler club'ın kapısında yer alıyor: <a class="url" href="https://soz.lk/i/ieyy55sb" rel="nofollow noopener" target="_blank" title="https://soz.lk/i/ieyy55sb">görsel</a><br/><br/>(bkz: <a class="b" href="https://www.eksisozluk.com/?q=sinestezi%2f%40rainbow+chaser">sinestezi/@rainbow chaser</a>)
  </div>]]></description><guid>https://eksisozluk.com/entry/180003999</guid><pubDate>Sun, 23 Nov 2025 17:40:00 -0000</pubDate><dc:creator><![CDATA[rainbow chaser]]></dc:creator></item><item><title>[2025/11/23] 25. marco asensio</title><link>https://eksisozluk.com/entry/180014110</link><description><![CDATA[<div class="content content-expanded">
    bu şutu atmayı geç, öndeki adam için yerden sektirmeyi düşünen topçuyu alexten sonra görmedim.<br/><br/>edit: browna yaptığı asisti iyi izleyin, topa kalçadan vuruyor ki top havadan düşüyor gibi insin yoksa brown topu kontol etmeye çalışırken açı kaybolur ve sadece içeri pas atabilirdi.
  </div>]]></description><guid>https://eksisozluk.com/entry/180014110</guid><pubDate>Sun, 23 Nov 2025 22:58:00 -0000</pubDate><dc:creator><![CDATA[turevxxx]]></dc:creator></item><item><title>[2025/11/23] 26. 14 ağustos 2005 atina uçak kazası</title><link>https://eksisozluk.com/entry/179997099</link><description><![CDATA[<div class="content content-expanded">
    eğer söylendiği gibi, cabin pressure control module üzerindeki knob <a class="b" href="https://www.eksisozluk.com/?q=man">man</a> (manual) konumda bırakıldıysa ve kaza bu sebeple olduysa, bu tamamiyle insan hatası kaynaklı bir kaza demektir.<br/>o meşhur modül bu; <a class="url" href="https://soz.lk/i/l4ycwcl7" rel="nofollow noopener" target="_blank" title="https://soz.lk/i/l4ycwcl7">görsel</a><br/><br/>bu modül üzerindeki bulunan ve uçuş öncesi man konumuna alındığı iddia edilen knob ise bu; <a class="url" href="https://soz.lk/i/60dgg1yi" rel="nofollow noopener" target="_blank" title="https://soz.lk/i/60dgg1yi">görsel</a><br/><br/>normalde bu knob uçuş öncesi auto konumunda olmalı ve bu modül üzerinde gördüğünüz yeşil ve amber renkli indicatör lambalarının hepsinin sönük olması gerekiyor. bu lambalar neden yanar ve bu knob neden auto konumda olmalı bunların hepsini tek tek açıklayacağım ama ondan önce bazı fizik kurallarına değinmek istiyorum.<br/><br/>öncelikle bilmemiz gereken şey, biz ne kadar deniz seviyesine yakın bir irtifada bulunuyorsak, havanın yoğunluğu, miktarı ve basıncı o kadar fazla olur. deniz seviyesinden ne kadar yükseğe çıkarsak, havanın yoğunluğu, miktarı ve basıncı da çıktığımız yükseğe paralel olarak azalır. onun için insanlar deniz seviyesinde çok rahat bir şekilde nefes alabilirken, yükseklere çıkıldıkça nefes almada zorluklar yaşanmaya başlarlar. çünkü yüksek irtifalarda havanın yağunluğu ve miktarı düşüktür. doğal olarak oksijen miktarı da düşük olur. biz insanlar 8-10 bin ft civarı yüksekliğin üzerinde bulunan ortam koşullarında nefes almada zorluklar yaşamaya başlarız. bu irtifanın üstündeki yüksekliklerde nefessiz kalacağımız için, 10 bin ft'in üzerindeki irtifalarda belli bir süre kalmamız durumunda, oksijensizlikten (hipoksi) hayatımızı kaybederiz.<br/><br/>peki uçaklar kaç ft yükseklikte uçuyorlar?<br/>uçaklar yaklaşık 40 bin ft yükseklikten uçarlar.<br/>ikinci soru, uçaklar 40 bin ft yükseklikte uçuyorsa, insanlar bu yükseklikte nasıl yaşayabiliyorlar?<br/>uçaklar 39, 40 bin ft yüksekliklere kadar tırmansa bile, uçağın iç ortamının atmosferik koşulları (havanın yoğunluğu, miktarı, basıncı, oksijen miktarı) en fazla 5-6 bin ft yükseklikteki koşullara göre düzenlenir.<br/><br/>bunu en basit şekliyle size şöyle anlatabilirim...<br/>diyelim ki; uçağımız yerde ve yerden yüksekliği deniz seviyesinde olan bir pistte kalkış öncesi bekliyor olsun. bu durumda dış ortam basıncı en yüksek seviyede, yani uçağın dışında 0 ft'e ki ortam koşulları mevcut. bu durumda uçağın iç ortam basıncı da 0 ft'teki ortam koşullarında olacak. yani uçağın dış ortam basıncı ile iç ortam basıncı eşit.<br/>diyelim ki, uçağımız yerden havalandı ve 9 bin ft yüksekliğe kadar tırmandı. bu durumda dış ortam basıncı 9 ft olurken, uçağın iç ortam basıncı atıyorum 1500 ft yükseklikteki değerde oluyor. uçak 20 bin ft yüksekliğe tırmanırsa, uçağın dış ortam basıncı 20 bin ft'te ki koşullarda oluyorken, uçağın iç basıncı 3 bin ft yükseklikteki koşullarda oluyor. uçak 30 bin ft yüksekliğe tırmanırsa, yine aynı şekilde uçağın dış ortam basıncı 30 bin ft yükseklikteki koşullarda oluyorken, uçağın iç ortam basıncı atıyorum bu seferde 4 bin ft yükseklikteki koşullara göre düzenleniyor. uçaklar en fazla 40 bin ft civarı yüksekliklere çıkabilir demiştik. uçak bu uçuş tavanı yüksekliğine çıksa bile uçağın içindeki atmosferik koşullar en fazla 5 bin ft civarındaki atmosferik koşullara göre düzenlenlenir. yani uçak 40 bin ft yükseklikteki bir irtifada uçsa bile, içindeki yolcular ve uçuş mürettebatı bu yükseklikte çok rahat bir şekilde uçuşa (nefes almada herhangi bir problem yaşamadan) devam edebilirler.<br/><br/>peki uçak 40 bin ft'e iken, uçağın icindeki atmosferik koşulları nasıl 5 bin ft'teki atmosferik koşullarda tutabiliyoruz?<br/>çünkü; uçağın aircondition sistemi vasıtasıyla uçağın içine hava basıyoruz.<br/>uçakların kabin basınçlama sistemi, uçaklardaki aircondition sistemin bir parçasıdır. aircondition sistem sadece kabinin iklimlendirilmesinde (ısıtma, soğutma, kabindeki havanın nemlendirilmesi) kullanılmaz, aynı zamanda uçak kabinin basınçlanması için gereken havanın temininde de kullanılır.<br/><br/>peki insanlar en iyi deniz seviyesindeki atmosferik koşullarda nefes alabiliyorsa; uçaklar 40 bin ft'e iken, kabin basıncı neden deniz seviyesine (0 ft'e göre) göre ayarlanmıyor da, 5 bin ft'e göre ayarlanıyor?<br/>uçak 40 bin ft yükseklikteyken, iç basıncı deniz seviyesine göre ayarlamak demek, uçağın içini çok ama çok fazla basınçlamak demek olur. eğer uçağın dış ortam basıncı bu kadar düşükken, iç ortam basıncını bu kadar yükseltirsen, uçak balon gibi patlar veya uçak patlamasa bile uçağın gövde ömrü çok daha kısa olur.<br/>bu görsel uçağın take off'tan landing'e kadar olan sürede uçağın dış basıncı (uçak irtifası) ile uçağın iç kabin basıncı arasındaki farkı gösteren bir şablodur; <a class="url" href="https://soz.lk/i/iykzvx51" rel="nofollow noopener" target="_blank" title="https://soz.lk/i/iykzvx51">görsel</a><br/><br/>şimdi biraz da teknik konulara gelelim...<br/>uçağın bulunduğu irtifaya göre uçağın kabininde oluşan iç basıncı kim ayarlıyor, pilot mu?<br/>cevap tabi ki hayır. bunu pilotlar ayarlamaz. <br/>normal koşullarda bu, uçağın basınçlama sistemi tarafından otomatik olarak ayarlanır.<br/><br/>aircondition sistem uçağın içine sürekli hava basıyorsa ve bu hava bir yerden kaçmıyorsa, o zaman bu uçağın bir yerden sonra aşırı şişmeden ötürü patlaması gerekmez mi?<br/>evet gerekir...<br/>ama uçaklar patlamaz. çünkü bu uçağın içine bastığımız havayı yine istediğimiz miktarda uçağın dışına tahliye edeceğimiz, uçağın gövdesi üzerinde bulunan bir parça vardır. bu parçanın ismi; <a class="b" href="https://www.eksisozluk.com/?q=outflow+valve">outflow valve</a>'dir. <a class="url" href="https://soz.lk/i/fvpucsxs" rel="nofollow noopener" target="_blank" title="https://soz.lk/i/fvpucsxs">görsel</a><br/><br/>outflow valve yerde full açıktır. zaten yerde uçağın iç ve dış atmosfer basıncı bir birine eşittir. ama havada bu valf ne tam full açık, ne de tam kapalı konumdadır. havada outflow valve modüleli çalışır. yani aldığı komutlara göre açılıp kapanarak uçağın iç kabin basıncını ayarlar.<br/><br/>peki outflow valve kim komut verir? <br/>outflow valve, adına <a class="b" href="https://www.eksisozluk.com/?q=cabin+pressure+controller">cabin pressure controller</a> (cpc) dediğimiz elektronik box'lar kumanda verir. bu cpc dediğimiz elektronik box'lar boeing 737 uçağında iki tanedir. iki tane olmasının sebebi bir tanesi arızanırsa, diğeri faal ve aktif olsun diyedir.<br/>peki outflow valfi fiziki olarak haraket ettiren nedir?<br/>outflow valfleri haraket ettirmek için üzerinde iki tane oto kumanda alan dc motor, bir tane de manual kumanda alan dc motor bulunur.<br/>normal şartlarda bu üç dc motordan (iki tanesi oto kumanda alıyor, bir tanesi de manual kumanda alıyor) bir tanesi bile faal olsa, yani çalışsa, biz outflow valfi kumanda edebilir ve haraket ettirebiliriz.<br/><br/>basınçlama sisteminin çalışma şeması; <a class="url" href="https://soz.lk/i/av5dvvrz" rel="nofollow noopener" target="_blank" title="https://soz.lk/i/av5dvvrz">görsel</a><br/><br/>kokpitteki pressure control module üzerindeki sellector knob auto konumda seçili iken, uçağın kabin basınçlama sisteminin oto çalışması devrededir ve normal bir uçuşta da olması gereken budur. bu durumda pilotlar ne etliye, ne de sütlüye karışmadan iki cpc uçağın sensörlerinden aldığı basınç bilgisine (inputlara göre) göre, outflow valfi iki tane oto kumanda alan dc motor vasıtasıyla harake ettirerek (açıp, kapatarak) uçağın kabin basıncını ayarlar.<br/>bu durumda uçağın pressure control modulü üzerinde herhangi bir lamba yanmaz.<br/>bu şekildedir; <a class="url" href="https://soz.lk/i/j0hkgznz" rel="nofollow noopener" target="_blank" title="https://soz.lk/i/j0hkgznz">görsel</a><br/>zaten normal şartlarda uçak ister boeing, isterse airbus olsun, uçakların içinde <a class="b" href="https://www.eksisozluk.com/?q=dark+cockpit+philosophy">dark cockpit philosophy</a>'si geçerlidir. bu şu demek oluyor. uçağın herhangi bir sisteminde herhangi bir arıza yoksa, bu sistemlere ait amber ve kırmızı renkli ışıklardan biri yanmaz. amber renkli indicatör bize bir caution'ı, kırmızı renk ise bize bir warning meydana geldiğini bildirir.<br/><br/>eğer uçakta; iki cpc'den biri veya oto kumanda alan iki dc motordan yine biri arızalanırsa; pressure control modül üzerindeki amber renkli <a class="b" href="https://www.eksisozluk.com/?q=auto+fail">auto fail</a> ve yeşil renkli <a class="b" href="https://www.eksisozluk.com/?q=altn">altn</a> lambası yanar. bu şu demek oluyor. bu uçakta artık dual mod çalışmıyor, onun yerine single mod çalışıyor ama yine de en az bir tane cpc ve en az bir tane oto kumanda alan dc motor hala faal ve çalışıyor olduğu için, basınçlama sisteminin kontrolü hala oto modda çalışabilir.<br/>eğer bu arıza uçak yerdeyken gelirse, o uçağa bakan uçak teknisyeni, pressure control module üzerindeki sellector knob'u auto konumdan altn konuma alır. sellectör knob'un altn konuma alınması ile birlikte amber rekli yanan auto fail ışığı söner. yeşil renkli altn ışığı yanmaya hala devam eder. uçak bu şekilde sefere verilebilir. çünkü basınçlama sisteminin oto fonksiyonu hala aktiftir. ve uçak yine bu şekilde uçsa bile, basınçlama sistemi oto çalışacağı için uçağın pilotları yine ne etliye, ne de sütlüye karışır. <br/><br/>peki yaaa, her iki cpc arızalanırsa veya her iki oto kumanda alan dc motor arızalanırsa ne olur?<br/>böyle bir durumda sadece amber renkli auto fail ışığı yanar. altn ışığı yanmaz.<br/>bu durum havada yaşanırsa, (havada yaşanma ihtimali çok ama çok düşük) pilotların pressure control module üzerindeki sellector knob'u man konumuna almaktan başka çareleri kalmıyor.<br/>bu durumda pilotlar yine pressure control module üzerinde bulunan yay yüklü switch ile outflow valfi kendileri manual olarak kontrol ederler. <br/><a class="url" href="https://soz.lk/i/5ha1yule" rel="nofollow noopener" target="_blank" title="https://soz.lk/i/5ha1yule">görsel</a><br/><br/>tabi pilotların outflow valfi kumanda ederken bir taraftan da sürekli kabin basıncını kontrol etmeleri gerekiyor. <br/><a class="url" href="https://soz.lk/i/rfykjew2" rel="nofollow noopener" target="_blank" title="https://soz.lk/i/rfykjew2">görsel</a><br/><br/>bu iki sistemin de arızalanması (2 cpc ve 2 oto kumanda alan motorun arızalanması) olayı, yani kabin basınçlama sisteminin oto fonksiyonunun tamamen devreden çıkması durumu eğer yerde meydana gelirse, ne olur?<br/>uçak basınçlama sisteminin oto fonksiyonu tamamen arızalı ise ve uçak yerde ise, uçak bu şekilde sefere verilmez. bu arıza yapılana kadar uçak ground olur.<br/><br/>peki uçak manual modda sefere verilemiyorsa, pressure control module üzerindeki knob nasıl <a class="b" href="https://www.eksisozluk.com/?q=man">man</a> konumda kalmış şekilde uçak sefere verildi?<br/><br/>eğer uçağın basınçlama sisteminde herhangi bir komponent (parça) değiştiyse, sellector knob test amaçlı olarak man konumuna alınabilir. veya eğer basınçlama sisteminin oto fonksiyonunda bir arıza meydana geldiyse, ve biz bu knob'u auto'dan man konumuna alırsak, oto fonksiyonunun elektriğini kesmiş oluruz. bu işlem oto fonksiyonda meydana gelen arızaları resetlemek için kullanılır. reset işlemi başarılı olursa, sellector knob tekrar auto konumuna getirilir ve uçak o şekilde sefere verilir.<br/>ister bi test işlemi yapalım, isterse de bi reset işlemi; işimiz bittikten sonra sellector knob'u eski konumuna getirmemiz gerekir. çünkü yukarıda da dediğim gibi uçak yerde iken, sellector knob'u man konumuna alarak, yani basınçlama sisteminin oto fonksiyonunu tamamen devre dışı bırakarak uçağı sefere verme diye bir şey yok. aslında uçak bu şekilde bile havalansa ve pilotlar bunun farkında olsa, yani knob man konumundayken bile pilotlar manual olarak outflow valfi havada kontrol edebilir. ama işte bu pilotlara çok fazla dikkat ve iş yükü getireceği için, uçak üreticileri sadece manual mod aktif iken uçağın sefere verilmesini onaylamıyor. zaten bu olayda en büyük sıkıntı, bu sellector knob'un man konumunda olması değil, pilotların bu durumdan hiç haberlerinin olmamaları.<br/><br/>uçağın sellector knob'ı man konumunda yanlışlıkla unutulduysa bile, bunda büyük bir ihmal var demektir. ikinci ihmal ise, uçağın pilotlarının checklist esnasında sellector knob'ın man konumunda olduğunu farketmemiş olmaları.<br/>bunu farketmemelerinin bir sebebi de, bu pressure control module üzerinde herhangi bir amber lambanın yanmaması olabilir. çünkü basınçlama sisteminde herhangi bir arıza yoksa, amber renkli lambalardan da herhangi biri yanmaz. ayrıca sellector knob man konumundayken, sadece yeşil renkli <a class="b" href="https://www.eksisozluk.com/?q=manual">manual</a> lambası yanar. fakat uçakta farklı farklı sistemlerin başka yeşil renkli lambaları da yandığı için, pressure control mudule üzerinde yanan manual lambası farkedilmemiş olabilir.<br/><br/>benim en anlamadığım konu; diyelim ki pilotlar sellector knob'un man konumunda kaldığını farketmedi ve uçak kabin basıncı da 10 bin ft'in üzerine kadar çıktı. eeee bu durumda kabin maskeleri otomatikman düşecek. kabin ve kokpite de, kabin basıncının istenen limitlerde olmadığına dair sesli uyarılar gelecek. pilotların bu durumda yapması gereken şey; oksijen maskelerini takarak uçağı dalışa geçirmek. yani nasıl olurda oksijensizlikten ölürler?? kokpit oksijen tüpleri en kötü 20, 30 dk pilotlara oksijen sağlıyor olması gerekir. bu da onlara kurtulmaları için yeterli süreyi sağlar.<br/><br/>edit: bi yazar arkadaştan konuyu daha da aydınlatan bir mesaj aldım.<br/>sesli ikaz alınmasına rağmen, pilotlar duruma niye uyanmadı demiştik...!<br/>çünkü; kabin irtifasının limitlerin üzerine çıktığında uçağın verdiği sesli ikaz ile <a class="b" href="https://www.eksisozluk.com/?q=take+off+config">take off config</a> arızası meydana geldiğinde verilen sesli ikaz (korna sesi) birebir aynı.<br/>pilotlarda bu sesli ikazı alınca, ilk başta bunun take off config arızasından kaynaklanabilecegini düşünmüşler ve buna yoğunlasmışlar. yani bu ikazın basınçlama sisteminden kaynaklanan bir durumdan dolayı meydana gelebileceği akıllarına gelmemiş. tabi o esnada kabinde kabin maskeleri düşmüş. bu durumda kabin amiri veya kabin memurunun bu olayı derhal kokpite, yani pilotlara bildirmesi gerekiyordu. zaten bu durumda pilotların bi aksiyon almaları için, çok fazla zamanları yok. yani en başta senin kabin irtifan 10 bin ft'in üzerine çıkarsa, derhal oksijen maskeni takman lazım. çünkü kabin irtifasının insan hayatı için kritik olan limiti aşması durumunda, eğer oksijen maskeni de takmazsan, belli bir süre sonra oksijensizlik sarhoşluğu sebebiyle beyninin algıları yavaş yavaş kapanıp işleyemez duruma gelir, daha sonra hipoksiden ötürü bayılır ve en sonda da oksijensizlikten dolayı hayatını kaybedersin. <br/>sonuç olarak bir sürü hatalar zinciri üst üste gelmiş ve sonucunda da bu elim kaza meydana gelmiş.<br/>bu kazadan sonra boeing, 737 uçaklarına bi modifikasyon ekliyor. bu kazadan sonra artık kabin irtifasının belirtilen limitleri aşması durumunda kokpite sadece sesli ikaz değil, aynı zamanda kokpit personelini uyaran görsel ikaz da ekleniyor. <a class="url" href="https://soz.lk/i/jajlius2" rel="nofollow noopener" target="_blank" title="https://soz.lk/i/jajlius2">görsel</a><br/>boşuna havacılık kanla yazılmış dememişler. uçakların güvenirlikleri günden güne artsa da, biz bu tecrübeyi maalesef biraz da kanla ve verilen canlarla elde ettik.<br/><br/>edit 2: <a class="url" href="https://youtube.com/shorts/_x5BU16tUSc?si=m9mUa8P0ClKKEBoJ" rel="nofollow noopener" target="_blank" title="https://youtube.com/shorts/_x5BU16tUSc?si=m9mUa8P0ClKKEBoJ">cabin altitude warning horn</a><br/><a class="url" href="https://youtu.be/HyLxZBpu2YQ?si=lGe-kuOBXxa1rH-b" rel="nofollow noopener" target="_blank" title="https://youtu.be/HyLxZBpu2YQ?si=lGe-kuOBXxa1rH-b">konunun özeti</a>
</div>]]></description><guid>https://eksisozluk.com/entry/179997099</guid><pubDate>Mon, 24 Nov 2025 21:56:00 -0000</pubDate><dc:creator><![CDATA[freeflower]]></dc:creator></item><item><title>[2025/11/23] 27. 7 daire + 1 dükkanı 2 erkek 2 kız çocuğa dağıtmak</title><link>https://eksisozluk.com/entry/180007694</link><description><![CDATA[<div class="content content-expanded">
    sizin böyle şeyler için kafanızı yormanıza gerek yok siz ölün miras hukuk gerekeni yapar. <br/><br/>tüm gayrimenkullerin %25 hissesi hanıma kafadan gider geri kalan %75'de 4 çocuğa eşit olarak dağıtılır. hepsinin her mülkte hissesi olur. <br/><br/>paylaşamazlarsa da izale-i şuyu davası açıp tüm malları satışa çıkarır gelen parayı da aralarında bölüşürler. <br/><br/>tek derdiniz bu olsun.
  </div>]]></description><guid>https://eksisozluk.com/entry/180007694</guid><pubDate>Sun, 23 Nov 2025 18:04:00 -0000</pubDate><dc:creator><![CDATA[mister king]]></dc:creator></item><item><title>[2025/11/23] 28. recep tayyip erdoğan</title><link>https://eksisozluk.com/entry/179994192</link><description><![CDATA[<div class="content content-expanded">
    şu günlerde yaşanan baş döndürücü hızla gelişen olaylara baktığımda gittiği gün kurduğu rejimin hızla çözüleceğini düşünüyorum. hatta imamoğlu ibb'yi ilk kazandığında ilçe teşkilatları kendi aralarında "sizin yüzünüzden kaybettik" kavgası yapmıştı kameralar önünde, sönük ışıklar altında. bunu majör seviyede göreceğiz.<br/><br/>dindar muhafazakarlar olsun milliyetçiler olsun artık yeni bir yola kanalize olmanın eşiğindeler. bakalım erdoğan bu aksiyonlara rağmen elindeki yargı ve kolluk gücü ile kurumlara hakim olmanın getirdiği gücü daha ne kadar kullanabilecek.<br/><br/>her şey bir yana dağıtılacak ulufe o kadar çok ki eski ak partiler, yeni ak partililer, kırgın ak partililer ve en ak partililer gibi kategoriler oluştu. kimi kuvvetle, kimi kılcal bir şekilde bağlı bu ağa. ancak yine de erdoğan'ın başarısı bu. chp'nin yapması gereken su uyur düşman uyumaz misali temkinli, dikkatli ve eylem halinde olması. ankara milletçileri birkaç gündür chp'yi inanılmaz bir şekilde takdir ediyor.<br/><br/>yandaş medyaya ise chp'nin imralı'ya gitmemesinin marjinal ve popülist bir davranış olduğu dikte ettirilmeye çalışılıyor. hesapları bekledikleri gibi değil, haftaya daha sert girişimlere şahit olabiliriz.<br/><br/>geceye notum şu: gittiğinde sokaklarda ak partililer de chp'lilerin arasına karışıp eğlenecek ve kutlamasını yapacak. dillerden hayırlara vesile olsun cümleleri dökülecek.
  </div>]]></description><guid>https://eksisozluk.com/entry/179994192</guid><pubDate>Sun, 23 Nov 2025 00:33:00 -0000</pubDate><dc:creator><![CDATA[zagem]]></dc:creator></item><item><title>[2025/11/23] 29. eulogy</title><link>https://eksisozluk.com/entry/180006741</link><description><![CDATA[<div class="content content-expanded">
    derin duygulara sevk eden black mirror bölümü.<br/><br/>ah nereden başlasam bilemiyorum… belki de kısa kesmek en doğrusu. “gerçek” dediğimiz şeyin iki tarafı olduğunu, bir hikâyeyi sadece kurbanın değil bazen de kurdun gözünden dinlemek gerektiğini hatırlatan o acıtan bölüm. onca yılın yükünü bir anda sırtından atabileceğini sanıyorsun ama… al bakalım, geri alabilirsen şimdi tüm o kırgınlıkları. insan gerçekten garip bir canlı; bir inatla, bir öfkeyle, bir yanlış anlamayla bütün bir hayatının akışını değiştirebiliyor.<br/><br/>eulogy bunu suratımıza tokat gibi çarpıyor: hayat kısa. kimin ne dediği, ne düşündüğü… vallahi hiç önemli değil. <br/><br/>o yüzden:<br/>riskli mesajı at.<br/>o hikâyeni paylaş.<br/>aşık ol.<br/>hata yap.<br/>ve yeniden hata yap.
  </div>]]></description><guid>https://eksisozluk.com/entry/180006741</guid><pubDate>Sun, 23 Nov 2025 17:22:00 -0000</pubDate><dc:creator><![CDATA[logos or pathos]]></dc:creator></item><item><title>[2025/11/23] 30. evrenin yüzde yüz simülasyon olması</title><link>https://eksisozluk.com/entry/179999959</link><description><![CDATA[<div class="content content-expanded">
    tanım: şu an için mümkün olmayan orandır. %100 olduğuna dair herhangi bir kanıt yoktur. <br/><br/>(bkz: <a class="b" href="https://www.eksisozluk.com/entry/179978690">#179978690</a>) şu arkadaş ağır saçmalamış. şöyle örnek vereyim gta san andreas'taki cj kardeşimize bugün telefonla ulaşabilsek ve gta san andreasın o dandik 360p görüntüsüne nasıl dayanabiliyorsun diye sorsak büyük ihtimal şöyle derdi; “ne dandikliğinden bahsediyorsun hava bugün çok güzel” <br/><br/>kısaca şunu söylemeye çalışıyorum simülasyonun içerisindeki simler(yani bizler) için simülasyonun hatasını görebilmek veya bunu farkedebilmek mümkün değildir zira o hata ya bizim normalimizdir ya da normalimiz olacaktır. <br/><br/>başka bir örnek verirsek evrenimizi yaratan kodcu arkadaş 2 kara deliğin çarpışmasını istemiyordu ama bir bug yüzünden 2 kara delik çarpıştıysa biz bunu normalleştirir ve heee demek böyle oluyormuş diye yorumlarız. bunun hata olduğunu anlayamayız. simülasyonun hatasını görebilmek için simülasyonun dışından bakmak gerekir.
  </div>]]></description><guid>https://eksisozluk.com/entry/179999959</guid><pubDate>Sun, 23 Nov 2025 10:30:00 -0000</pubDate><dc:creator><![CDATA[entelektuelaylak]]></dc:creator></item><item><title>[2025/11/23] 31. terminator 2 judgment day</title><link>https://eksisozluk.com/entry/180007594</link><description><![CDATA[<div class="content content-expanded">
    bu film ile matrix'i aynı gün tekrar izledim. özellikle aksiyon sahnelerinde bu film matrix'in çok üstünde olduğunu düşünüyorum. senaryosu da altı dolu ve iyi ama film bilim kurgu türünden çok aksiyona ağırlık vermeyi seçmiş. zaten bu filmi efsane yapan da yönetmen james cameron'ın deli cesareti ve motivasyonudur. eskiden kamyonculukta yapmış cameron abimiz bazı tehlikeli sahneleri (köprü altından helikopterle geçme gibi) kameraman çekmek istemediği için kendisi çeker. sette çalışanlar "ben james cameronın setinde çalıştım" diye t-shirtler bastırmışlar ve bunu giymişler. o kadar insanları zorlayan mükemmeliyetçi bir yönetmenmiş. bu da filmi zamansız yapmış bana göre.<br/><br/>film başlangıcında olan bar sahnesi ile zaten iddialı bir giriş yapıyor. bu sahnede görünen sigaralı motosikletçi <a class="url" href="https://m.media-amazon.com/images/M/MV5BODM3YmU5YWYtOWMwMS00OTlmLThmNWUtZjI4MjM0ZTlkZGMzXkEyXkFqcGc@._V1_QL75_UX523_.jpg" rel="nofollow noopener" target="_blank" title="https://m.media-amazon.com/images/M/MV5BODM3YmU5YWYtOWMwMS00OTlmLThmNWUtZjI4MjM0ZTlkZGMzXkEyXkFqcGc@._V1_QL75_UX523_.jpg">robert winley</a> 'yi yad etmeden geçmeyeceğim. kendisini bar'da arnold'a <a class="b" href="https://www.eksisozluk.com/?q=you+forgot+to+say+please">you forgot to say please</a> cümlesi ile hatırlarsınız. 2001 yılında kanserden vefat ediyor.<br/><br/>filmle ilgili benim en umutamadığım şey o yıllarda nükleer savaş tehditinin olması sebebiyle (hala da var gerçi) beni derinden etkileyen nükleer bomba sahnesidir. filmde los angeles şehrin o <a class="url" href="http://www.cartoonbrew.com/wp-content/uploads/2016/07/terminator2_f.jpg" rel="nofollow noopener" target="_blank" title="http://www.cartoonbrew.com/wp-content/uploads/2016/07/terminator2_f.jpg">nükleer bomba yeme sahnesi</a> inanılmaz ürkütücüdür. bu sahne maketlerle çekilmiştir ama işin kalitesi sebebiyle anlaşılması çok zordur. cgi teknolojisi o yıllarda henüz gelişmemişti ve pahalıydı. cgi ile çekilse bile beni bu kadar etkilemezdi sanırım. çocukken dünyanın bir tuş ile yerle bir edilebileceği gerçeği ile yüzleştirmişti film beni.
  </div>]]></description><guid>https://eksisozluk.com/entry/180007594</guid><pubDate>Sun, 23 Nov 2025 18:20:00 -0000</pubDate><dc:creator><![CDATA[el hierro]]></dc:creator></item><item><title>[2025/11/23] 32. kedi</title><link>https://eksisozluk.com/entry/179997010</link><description><![CDATA[<div class="content content-expanded">
    bugün bir tanesini daha toprağa verdiğim can paresi. pamuk prensimizdi bembeyaz kocaman oğlan. eski komşumuz aldı ama bahçeli apartmanların olduğu semtimizde "dışarı çıkıyor" diye bakmaktan vazgeçti. başka bir komşumuz aldı, onlar da dışarı çıkmak istiyor diye sokağa attı ve bir daha yüzüne bile bakmadılar. 7-8 yıldır bahçelerde takıldı öylesine.<br/><br/>mama verdiğimiz için bahçemize gelirdi ama başka apartman kuytularında uyurdu. son yıl ara ara balkonun altına gelip miyavlayarak "ben burdayım" demeye başlamıştı. 6-7 aydır da yolumuzu bekliyor, bizle birlikte eve giriyordu. evde zaten 3 kedi var. bu girip karnını doyurunca öbürlerinden uzak bir köşe bulur, çaktırmadan gidip yatardı. sıkışınca da dışarı çıkmak için kapıya gider haber verirdi.<br/><br/>son 3 hafta kuru mama yememeye başladı. sıkışınca çıkmak yerine uygun gördüğü bir yere salıveriyordu. hatta dün ilaç çantasından ıslak kutuları çıkarttık. kimbilir ne zaman yapmış, üç gündür sadece yattı çünkü. veterinere götürdük, daha kokusunu duyar duymaz böbrek dedi. dilinde yara çıkmış, kanında artan üre yumuşak dokulara zarar vermeye başlamış. serum verdiler ve sıvı takviyesi yaptılar. bir dişi kedimiz de böbreklerinden rahatsızlamış ama iyileşmişti. umutluyduk, ilk serumdan sonra canlanınca kurtulur dedik ama çok hızlı kötüledi. ilk sahipleri hemen kısırlaştırmış. bu da erkeklerde böbrek riskini artırırmış. iki kez daha serum bağlandı ama dün gece başlayan inlemeleri bağırmaları bugün temelli bitti.<br/><br/>alışıyor insan diyorsun, 40 yıldır kedi besleriz çünkü. yine de bunun gibi bir gariban olunca üzülüyoruz işte. bahçeye bir mezar kazdım ama bir de bana sorun. <br/><br/>ölüm herkesin başında, asıl mesele zaten o değil. asıl mesele bir heves alınıp sokaklara atılan hayvanlar. atanlar bir daha aklına getirmiyor ama biz ve bizim gibi hayvanseverler bir şeyler yapacağız derken maddi manevi yıpranıyoruz. bir cana dokunabiliyoruz ama on can, yüz can sersefil yaşayıp pisi pisine ölüyor. <br/><br/>çocuklar, hayvanlar ve ağaçlardan varoluşunun acısını çıkartanlara, kendi sefil varlıklarını bunların önüne koyanlara lanet olsun.<br/><br/><a class="url" href="https://www.instagram.com/p/DRFIE0_DDr9/?igsh=cnQ0NXQ3N2x1MWht" rel="nofollow noopener" target="_blank" title="https://www.instagram.com/p/DRFIE0_DDr9/?igsh=cnQ0NXQ3N2x1MWht">https://www.instagram.com/…9/?igsh=cnq0nxq3n2x1mwht</a>
</div>]]></description><guid>https://eksisozluk.com/entry/179997010</guid><pubDate>Sun, 23 Nov 2025 02:56:00 -0000</pubDate><dc:creator><![CDATA[kitarobit]]></dc:creator></item><item><title>[2025/11/23] 33. mubi</title><link>https://eksisozluk.com/entry/180004555</link><description><![CDATA[<div class="content content-expanded">
    istanbul sokaklarında mural çalışmaları yapan film platformu. <br/><br/>ilk mural çalışması kadıköy (moda) rıza paşa sokağında yer alan metin erksan'ın <a class="b" href="https://www.eksisozluk.com/?q=sevmek+zaman%c4%b1">sevmek zamanı</a> adlı filmi üzerinedir. <br/><a class="url" href="https://soz.lk/i/k9vx8luh" rel="nofollow noopener" target="_blank" title="https://soz.lk/i/k9vx8luh">görsel</a><br/><br/>ikinci çalışma ise; <a class="b" href="https://www.eksisozluk.com/?q=u%c3%a7urtmay%c4%b1+vurmas%c4%b1nlar">uçurtmayı vurmasınlar</a> filmi teması ile çukurcuma'da bulunan bir duvar üzerine yapılmıştır. <br/><a class="url" href="https://soz.lk/i/dh8kgudf" rel="nofollow noopener" target="_blank" title="https://soz.lk/i/dh8kgudf">görsel</a><br/><br/>üçüncüsü ise bir reha erdem filmi olan <a class="b" href="https://www.eksisozluk.com/?q=a+ay">a ay</a> temalı olup heybeliada'da bir duvara nakşedilmiştir. henüz hali hazırda sonuncusuna dair bir fotoğraf elimde bulunmadığından fotoğrafını çekme fırsatım olduğunda bu entrye eklenecektir.
  </div>]]></description><guid>https://eksisozluk.com/entry/180004555</guid><pubDate>Mon, 24 Nov 2025 13:09:00 -0000</pubDate><dc:creator><![CDATA[nemecek devran]]></dc:creator></item><item><title>[2025/11/23] 34. anın fotoğrafı</title><link>https://eksisozluk.com/entry/179997770</link><description><![CDATA[<div class="content content-expanded">
<a class="url" href="https://soz.lk/i/2sfnizam" rel="nofollow noopener" target="_blank" title="https://soz.lk/i/2sfnizam">görsel</a><br/>sonra sen geldin! herşeyden sonra, bütün kötülüklere inatla, kadere mahkumluğa, ihanetler, göz yaşlarına aldırmadan geldin geçmişin .. boşverr!! uyuma sen sabahlara kadar, sihirli pelerininle küçük ayaklarını tutup güldürürüm seni ben.
  </div>]]></description><guid>https://eksisozluk.com/entry/179997770</guid><pubDate>Sun, 23 Nov 2025 04:23:00 -0000</pubDate><dc:creator><![CDATA[losmman]]></dc:creator></item><item><title>[2025/11/23] 35. sözlük yazarlarının şiirleri</title><link>https://eksisozluk.com/entry/180004136</link><description><![CDATA[<div class="content content-expanded">
    kavuşmak<br/><br/>geçit vermez sanılan dağlara tırmanıp,<br/>karla kaplı o buzlu zirvenin sessizliğinde <br/>kendi ayak sesini dinlemişsindir<br/>ve orada anlamışsındır<br/>yol dediğin, yer değiştirmek değil <br/>kendini değiştirmektir.<br/><br/>aşılamaz duvarların gölgesinden geçmiş,<br/>paslanmış kilitleri ardında bırakmışsındır.<br/>her adımın, eski bir zincirin bir halkasını daha bırakmıştır ardında<br/><br/>ve belki de kavuşmuşsundur kavuşman gereken o yere.<br/><br/>uzak denizlerin köpüğünü yara yara,<br/>adını bilmediğin ama ruhunun çok önceden bildiği bir limana<br/>sessizce yürümüşsündür.<br/>öncesinde karanlık bir denizin <br/>tam ortasında bırakılmışsındır <br/>bir fener ve bir köpekle<br/>rüzgârın fısıldadığı o çağrıya sadece “peki” demişsindir."peki, böyle olsun"<br/><br/>ve belki de kavuşmuşsundur kavuşman gereken o yere.<br/><br/>önce hikâyeni saklayan bir gölgeye dönmüşsündür<br/>sonra seni bekleyen geminin bordasında<br/>ismini hiç duymadığın bir yıldızın ışığını görmüşsündür.<br/><br/>köprüye doğru onlarca insanın arasında yüzerken<br/>dalgalar nefesini yutsa da<br/>bir ışık gibi yeniden tırmanmışsındır <br/>köhne merdivenleri.<br/>karanlığa tutunan bir kök gibi<br/>kendine geri dönmüşsündür.<br/><br/>ve belki de kavuşmuşsundur <br/>kavuşman gereken o yere.<br/><br/>gerçek yüzlerini gördüğünde<br/>bir bir silmişsindir<br/>ve hatta tek çocukluk arkadaşını bile. <br/>anne-babanın hatırasını çoktan<br/>kalbinin tozlu çekmecesine bırakmışsındır.<br/><br/>deli rüzgârların savurduğu sarı saçlarını<br/>bir hamlede kestirip<br/>ateşe çalan bir kızıl ile mühürlemiş<br/>eski halini omuzlarından toprağa dökmüşsündür.<br/><br/>ve belki de kavuşmuşsundur kavuşman gereken o yere.<br/><br/>almaktan başka arzu taşımayan o yere<br/>sessiz bir veda etmişsindir <br/>çünkü çağrılmışsındır nihayet<br/>vermenin erdem olduğunu bilenlerin <br/>olduğu o yere<br/><br/>ve belki de kavuşmuşsundur kavuşman gereken o yere.<br/><br/>şahın açmazda, piyonun vezir olma yolundadır<br/>ve tüm yol, yeni bir mekâna değil,<br/>yeni bir sana varmak içindir<br/>ve şimdi, vardığın yerde<br/>sessiz bir kavuşmanın<br/>ince ama tok sesi çınlıyordur.<br/><br/>ve belki de sonunda <br/>tam da o zorlu yolun en sonunda kavuşmuşsundur kavuşman gereken o yere.<br/><br/>sonvera
  </div>]]></description><guid>https://eksisozluk.com/entry/180004136</guid><pubDate>Sun, 23 Nov 2025 14:57:00 -0000</pubDate><dc:creator><![CDATA[sonvera]]></dc:creator></item><item><title>[2025/11/23] 36. 22 kasım 2025 terörsüz türkiye halk anketi</title><link>https://eksisozluk.com/entry/180005447</link><description><![CDATA[<div class="content content-expanded">
    öncelikle bir tuhaflık yok, zira hangi sağlıklı insan terör ister ki zaten?<br/><br/>ancak türk askeri kılığına bürünüp türk subaylarını şehit eden orospu evlatlarını affecek değiliz. hele hele türk askerinin gözlerini elleriyle oyan sapığın birinin ayağına gidilmesi zaten kabul edilemez. çoğunluğu türk 50 bin insanı katlettiler, şimdi millete demokrasi gibi bir şeyler zırvalıyorlar.<br/><br/>bunların dışında dediğim gibi kimse terör istemez. ancak birilerinin terörsüz türkiye filan umrunda değil. maksat, istedikleri şeyleri yapabilmek için dem ve kürtlerin desteğini alabilmek.
  </div>]]></description><guid>https://eksisozluk.com/entry/180005447</guid><pubDate>Sun, 23 Nov 2025 16:13:00 -0000</pubDate><dc:creator><![CDATA[leyla ile mecnunun arasina giren ile]]></dc:creator></item><item><title>[2025/11/23] 37. edebiyat dedikoduları</title><link>https://eksisozluk.com/entry/180005285</link><description><![CDATA[<div class="content content-expanded">
    henüz parmak izi mahkemelerde delil olarak kullanılmaya başlamadan yıllar önce mark twain'in kitabındaki bir karakter koleksiyon amaçlı olarak çevresindekilerin parmak izi kayıtlarını tutarmış. hobi amaçlı. <br/><br/>önce eliyle saçını düzeltmesini istermiş, yağlanan parmaklarını beyaz bir kağıda bastırıp koleksiyon yaparmış kitaptaki karakter.<br/><br/>kitap 1894 yılında piyasaya sürülmüş. ingiltere'de mahkemeler parmak izini 1902 yılında kesin delil olarak kabul etmeye başlamışlar. abd'de 1910 yılında. bizde 1930'dan sonra.<br/><br/>*kitabın adı mankafa wilson
  </div>]]></description><guid>https://eksisozluk.com/entry/180005285</guid><pubDate>Sun, 23 Nov 2025 16:15:00 -0000</pubDate><dc:creator><![CDATA[stefan kuntz]]></dc:creator></item><item><title>[2025/11/23] 38. sergen yalçın</title><link>https://eksisozluk.com/entry/180010805</link><description><![CDATA[<div class="content content-expanded">
    sakın istifa etme. <br/><br/>seni getiren sosyal medya ergen tayfa sana stadda siktir git diyene kadar dur. <br/><br/>erman özgürler mustafa sarplar sercanlar ertanlar firatlar tüm yalakaların siktir git diyene kadar dur. <br/><br/>transfer yapıp beşiktaş'ı duzelteceğine inanlar bile siktir git diyene kadar dur. <br/><br/>dur gitme de sonsuza kadar kurtulalım senden. <br/><br/>ama sen bunu anlar kendin kaybolur gider rusya'da 2 sene takılır sonra 1 sene kafaspor yapar yine bu beyinsiz ergen tayfa gel der sana. <br/><br/>senden kurtulsak da şu beyinsizlerden kurtulmak artık imkansız gibi.
  </div>]]></description><guid>https://eksisozluk.com/entry/180010805</guid><pubDate>Sun, 23 Nov 2025 20:11:00 -0000</pubDate><dc:creator><![CDATA[doksanlardakalmisadam]]></dc:creator></item><item><title>[2025/11/23] 39. 32 bin liralık biletlerin tükendiği kriz ülkesi</title><link>https://eksisozluk.com/entry/179999293</link><description><![CDATA[<div class="content content-expanded">
    gerizekalılara yönelik bir argüman. ulan dangalak trol, bir yerde toplumun büyük bir kesimi hızla fakirleşiyor ise küçük bir kesim ultra zenginleşiyor demektir, servet kaybolmuyor. transfer oluyor. özellikle başta başakşehir sosyetesi olmak üzere hızla ultra zenginleşen ve parayı nereye harcayacağını bilemeyen ve bir o kadar da görgüsüz olan bu haramzadeler toplumun binde biri dahi olsa 80 bin kişi yapar. o gördüğün tüm lüks harcamaları bunlar yapıyor, ultra lüks arabaları bunlar kullanıyor. 80 bin kişi 80 milyonu sömürüyor
  </div>]]></description><guid>https://eksisozluk.com/entry/179999293</guid><pubDate>Sun, 23 Nov 2025 09:32:00 -0000</pubDate><dc:creator><![CDATA[karizmatik bir nick olsun]]></dc:creator></item><item><title>[2025/11/23] 40. apartman whatsapp grubu</title><link>https://eksisozluk.com/entry/180001661</link><description><![CDATA[<div class="content content-expanded">
    bir itirafta bulunacağım;<br/><br/>senelerce whatsapp üzerinden gelen kedili, kahveli, boğaz manzaralı, güllü “günaydın” vb görsellerini biriktirdim.<br/><br/>muhteşem bir koleksiyon oluşturdum.<br/><br/>bu estetikle uğraşan insanların kendi emeklerine ve bu kitsch sanata olan inancına hayranlık besledim.<br/><br/>sonra dedim ki benim de elimi taşın altına koymam lazım.<br/><br/>artık apartman grubundan gelen günaydın, bayram seyran mesajlarını alıp chatgpt ve photoshop'la resimlendiriyorum.<br/><br/>arka plana sevimli kedi yavrusu, lale, gül, bebek, kahve bardağı, simit, vapur, peluş ayı, yunus ne lazımsa koyuyorum. <br/>sonra daha ekleyecek bir şey kalmadığında bir kalp veya martı daha ekliyorum.<br/><br/>bu görselleri apartman grubuna gönderdiğimde apartman ahalisi beni likelara boğuyor, sonra görseli arkadaşlarına forward'lıyorlar.<br/><br/>başlarda benim hazırladığım bir “hayırlı günler” görseli dolaşıp dolaşıp tekrar bana gediğinde çok seviniyordum.<br/>sonra işin çivisi çıktı; apartmana attığım görseli iki hafta sonra <sup class="ab"><a data-query="iki senedir görmediğim" href="https://www.eksisozluk.com/?q=iki+senedir+g%c3%b6rmedi%c4%9fim" title="(bkz: iki senedir görmediğim)">*</a></sup> amcam bana atıyor ama bir noktada resme iki tane daha smiley bir kalp filan eklenmiş. <br/><br/>son dönemde hazırladığım kitsch görselleri instagram gibi platformlarda da görmeye başladım. bazen üstüne kendi dandik watermarklarını ekleyip paylaşıyorlar. <br/>watermarklarda gönüldensevenler43, sevgiodasi filan yazıyor. <br/>hatta bir görselimi 1.2 milyon takipçili büyük bir kamu kuruluşu da paylaştı.<br/><br/>işte o anlarda kendimden büyük bir zincirin bir halkası olmanın muhteşem hissiyatını yaşıyorum. <br/>demek ki “benim hayattaki amacım” buymuş diyorum. <br/>çok pis alışkanlık yapıyor.<br/><br/>dedenizin, emminizin, seksen yaşındaki komşunuzun size günaydın demek için atmış olduğu saçma çiçekli böcekli görsel benim elimden çıkmış olabilir. <br/><br/>tüm interneti zehirlemenin yanlış olduğunun farkındayım. <br/>bu bir yardım çağrısıdır. <br/>lütfen beni kurtarın, bırakamıyorum.
  </div>]]></description><guid>https://eksisozluk.com/entry/180001661</guid><pubDate>Mon, 24 Nov 2025 18:02:00 -0000</pubDate><dc:creator><![CDATA[barbunya]]></dc:creator></item><item><title>[2025/11/23] 46. güne bir türkü bırak</title><link>https://eksisozluk.com/entry/179999030</link><description><![CDATA[<div class="content content-expanded">
    görkem aygün'ün sesinden dinleyebilirseniz dinlemenizi tavsiye ediyorum.<br/><br/>(bkz: <a class="b" href="https://www.eksisozluk.com/?q=g%c3%b6rkem+ayg%c3%bcn">görkem aygün</a>)<br/><br/>male male (üç güzel geliyor)<br/><br/>üç güzel geliyor bağlardan beri<br/>taramış zülfünü (male male) vermiş tımarı<br/>ak göğsün üstünde (male male) zemzem pınarı<br/>almadın beni sarmadım seni.<br/><br/>çermiğin altında derin bir dere<br/>şaşırdım aklımı (male male) gideyim nere<br/>alıp kaçsam seni (male male) uzak bir yere<br/>almadın beni sarmadım seni.<br/><br/>çermiğin altında büyük bir kaya<br/>cemalin benzettim (male male) güneşe aya<br/>görmedim emeğim (male male) gitti hep zaya<br/>almadın beni sarmadım seni.<br/><br/>söz : güzel hüseyin özkan<br/>yöre: sivas/divriği<br/><br/>debe için teşekkür ederim.
  </div>]]></description><guid>https://eksisozluk.com/entry/179999030</guid><pubDate>Mon, 24 Nov 2025 11:27:00 -0000</pubDate><dc:creator><![CDATA[animal deist]]></dc:creator></item><item><title>[2025/11/23] 47. akademisyenlerin 75 yaşına kadar çalışabilmesi</title><link>https://eksisozluk.com/entry/179998965</link><description><![CDATA[<div class="content content-expanded">
    ankara hukukun bankacılık ve ticaret enstitüsü kütüphanesine araştırma yapmak için gitmiştim. orada baya yaşlı , tahminen seksenleri aşmış yaşlı bir hacı amca (tam olarak öyle görünüyordu) gördüm, "amca buraya nereden düştü?" acaba diye düşündüm. sonra kendisiyle konuşulurken fark ettim ki; kitaplarını okuduğumuz, atıflar yaptığımız, doktrinde çok kıymetli bir hoca. hatta adam doktrinin kendisi neredeyse<sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup>. emekli olmasına rağmen kütüphanenin yanı başında odası da duruyordu hâlâ. demem o ki akademisyen var akademisyen var, bazı akademisyenler yüz yıl da yaşasa çalışsın, en azından o fakültede varlığı hissedilsin.<br/>debe editi: arkadaşlar 2012 yılından bahsediyorum ve gördüğüm saygıdeğer hocamız 1923 doğumlu imiş. yani 89 yaşında kıymetli bir çınarı taşra üniversitesi mezunu olan ben, doğal olarak tanıyamamışım. tanısam da konuşma cesaretim olmazdı muhtemelen. hocamız 2019 yılında vefat etmiş, allah rahmet eylesin.<br/>(bkz: <a class="b" href="https://www.eksisozluk.com/?q=ya%c5%9far+karayal%c3%a7%c4%b1n">yaşar karayalçın</a>)
  </div>]]></description><guid>https://eksisozluk.com/entry/179998965</guid><pubDate>Mon, 24 Nov 2025 11:15:00 -0000</pubDate><dc:creator><![CDATA[sukriye]]></dc:creator></item><item><title>[2025/11/23] 48. hayat</title><link>https://eksisozluk.com/entry/180008007</link><description><![CDATA[<div class="content content-expanded">
    senin anlayacağın ucuzluk vardı o zaman! ucuzluk vardı, patron <br/>hayat çok iyiydi…<br/><br/>nikos kazancakis / zorba<br/><br/>kazancakis'in mezar taşında yazanlar, doğrudan aleksi zorba'nın ağzından dökülmüş yazgı sözcüklerini andırıyor: <br/>“hiçbir şey ummuyorum, hiçbir şeyden korkmuyorum, özgürüm.”
  </div>]]></description><guid>https://eksisozluk.com/entry/180008007</guid><pubDate>Sun, 23 Nov 2025 18:19:00 -0000</pubDate><dc:creator><![CDATA[eroslolamiapati]]></dc:creator></item></channel></rss>