<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-12-05 10:18:02.802140</lastBuildDate><item><title>[2025/12/04] 1. edebiyat dedikoduları</title><link>https://eksisozluk.com/entry/180241186</link><description><![CDATA[<div class="content content-expanded">
    --- <a class="b" href="https://www.eksisozluk.com/?q=spoiler">spoiler</a> ---<br/><br/>"altı yaşında aşçı olmak istedim. yedi yaşında napolyon olmak istedim. ve o zamandan beri bu hırsım giderek artıyor."<br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>dali, <a class="url" href="https://www.k24kitap.org/images/content/1643214874401-salvador-dali-nin-gizli-yasami.jpeg" rel="nofollow noopener" target="_blank" title="https://www.k24kitap.org/images/content/1643214874401-salvador-dali-nin-gizli-yasami.jpeg">the secret life of salvador dali</a> adlı kitabına böyle başlıyordu. kitap bir otobiyografi niteliğinde olup 400 sayfadan uzundur ve çok sayıda ayrıntılı resimler içerir. kitabında kendisi ile ilgili ilginç anekdotlar bulunmaktaydı.<br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>sadece kendisinin adı salvador değildi ölen ağabeyinin de adı salvadordu. dali’nin kardeşi, sanatçı doğmadan sadece dokuz ay önce ölmüştü. ünlü sanatçı 5 yaşındayken ailesi onu kardeşinin mezarına götürerek onun kardeşinin reenkarnasyonu olduğunu söylerlerdi.<br/><br/>koridoru geçerken, üç yaşındaki küçük kız kardeşimin bir kapıdan içeri sessizce sürünerek girdiğini gördüm. durdum, bir an tereddüt ettim, sonra kafasına sanki bir topmuş gibi korkunç bir tekme attım ve bu vahşi hareketin verdiği 'çılgınca bir sevinç'le koşmaya devam ettim. ama arkamdaki babam beni yakaladı ve aşağıya, ofisine götürdü; orada ceza olarak akşam yemeğine kadar kaldım.<br/><br/>eşeklerin çürümesini, üzerlerine döktüğüm büyük kaplar dolusu yapışkan tutkalla 'uydurma' yöntemiyle gerçekleştirdim. ayrıca göz çukurlarını makasla oyarak büyüttüm. aynı şekilde, diş sıralarının daha iyi görünmesi için ağızlarını öfkeyle açtım ve her ağza birkaç çene ekledim; böylece eşekler zaten çürüyor olsalar da, kara piyanoların tuşlarının oluşturduğu diğer diş sıralarının üzerine, kendi ölümlerini biraz daha kusuyorlarmış gibi görüneceklerdi.<br/><br/>sözlü sınavlarına girmediği için okuldan atıldığını yazmıştı. “ben bu üç profesörden çok daha zekiyim ve bu yüzden onlar tarafından incelenmeyi reddediyorum. bu konuyu çok iyi biliyorum.”<br/><br/>atalarının <a class="b" href="https://www.eksisozluk.com/?q=morolar">morolar</a> soyundan geldiğini iddia ederek, “altın ve aşırı olan her şeye olan sevgimi, lükse olan tutkumu ve doğu kıyafetlerine olan sevgimi” bir “arap soyuna” bağlıyordu.<br/><br/>diktatör francisco franco'ya "ispanya'nın en büyük kahramanı" diyor ve hitler'e hayrandı.<br/>....<br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>gibi sansasyonel, ahlaki normlara aykırı ve hasta ruhlu ibareler kullanarak her şeyi kendi için reklam şekline getiriyordu. bu tartışmaların arasında george orwell 1944 tarihli <a class="url" href="https://www.orwell.ru/library/reviews/dali/english/e_dali" rel="nofollow noopener" target="_blank" title="https://www.orwell.ru/library/reviews/dali/english/e_dali">benefit of clergy: some notes on salvador dali</a> adlı bir deneme yazmıştır.<br/><br/>orwell genel manada daliden haz etmeyen biriydi, belki de franko için benimsediği duygu ve düşünceler bu nedeniydi bilinmez. bundan dolayı onun için <a class="b" href="https://www.eksisozluk.com/?q=dali+iyi+bir+%c3%a7izer+ama+i%c4%9fren%c3%a7+bir+insand%c4%b1r">dali iyi bir çizer ama iğrenç bir insandır</a> tabiri kullanıyordu.<br/><br/>genel olarak yazısında; salvador dali’yi hem dahi bir sanatçı hem de ahlaken çürümüş bir karakter olarak aynı anda değerlendirmemiz gerektiğini savunuyordu. ona göre dali’nin eserlerindeki teknik ustalık inkar edilemezdi. fakat bu dehanın kökeninde, toplumun normalde dışlaması gereken patolojik sapkınlıklar, bencillik ve insanlığa karşı duyarsızlıkları vardı. modern dünyanın ahlaksızlığı parlatılmış bir sanat gibi göstermesi ve bunun para etmesi canını sıkıyordu. ona göre ahlaktan yoksun bir ruh sanatla bu şekilde bağdaşamazdı. ahlaki yetersizliği yüzünden dali gibi kişileri sadece yetenekli oldukları için ödüllendirdiğini, böylece yozlaşmış kişilikleri kahramanlaştırarak toplumun çöküşünü hızlandırdığını düşünüyordu. sorun tam anlamıyla dali olmasa da asıl sorunun, ahlaken tehlikeli kişilerin ya da davranışların reklam yapılarak yalnızca yetenekleri yüzünden dokunulmaz hale gelmesine izin veren topluma höykürüyordu.<br/><br/>kısaca toparlayacak olursak; orwell dali’nin büyük bir sanatçı olduğunu kabul etse de `bir insanın sanatsal dehası, onun ahlaki kusurlarını aklamaz` diyordu.<br/><br/>... son...
  </div>]]></description><guid>https://eksisozluk.com/entry/180241186</guid><pubDate>Thu, 04 Dec 2025 12:42:00 -0000</pubDate><dc:creator><![CDATA[zagalar]]></dc:creator></item><item><title>[2025/12/04] 2. puslu kıtalar atlası</title><link>https://eksisozluk.com/entry/180242745</link><description><![CDATA[<div class="content content-expanded">
    bir kitap okudum ve hayatım değişti. başlıkta çokça yazıldı ancak albert camus'un absurdizmini ve stoacılığı buram buram hisettiğim şu alıntıyı yine de paylaşmak isterim; <br/><br/>"bu dünyada insanların korktuğu tek şey öğrenmekti. acıyı, susuzluğu, açlığı ve üzüntüyü öğrenmek onların uykularını kaçırıyor, bu yüzden daha rahat döşeklere, daha leziz yemeklere ve daha neşeli dostlara sığınıyorlardı. dünyaya olan kayıtsızlıkları bazen o kerteye varıyordu ki, kendilerine altın ve gümüşten, zevk ve safadan, lezzet ve şehevtten bir âlem kurup, keder ve ızdırap fikirlerinin kafalarına girmesine izin vermiyorlardı. oysa uzun ihsan efendi, dünya’nın şahidi olmanın gerçek bir ibadet olduğunu sık sık söylerdi. her insan şu ya da bu şekilde dünyayı okumalıydı. kuran’ın kendisi peygamberin dünyayı nasıl okuduğuna bir örnekti ve onun ardında giden herkes, dünyayı onun gibi okuyup şehadetlerini yazmalı ve bunları başkalarına aktarmalıydı, dünyaya şahit olmanın yolu ise maceranın kendisinden başka bir şey değildi. yaşanılanlar, görülenler ve öğrenilenler ne kadar acı olursa olsun, macera insanoğlu için büyük bir nimetti. çünkü dünyadaki en büyük mutluluk, bu dünya’nın şahidi olmaktı."
  </div>]]></description><guid>https://eksisozluk.com/entry/180242745</guid><pubDate>Thu, 04 Dec 2025 14:13:00 -0000</pubDate><dc:creator><![CDATA[ugur0606]]></dc:creator></item><item><title>[2025/12/04] 3. safa önal</title><link>https://eksisozluk.com/entry/180236274</link><description><![CDATA[<div class="content content-expanded">
    tüm senaryolarını sipariş üzerine kaleme almış senaristtir.<br/><br/>bir söyleşide anlatmıştı, “bir gün yapım şirketlerinden birine satarım” düşüncesiyle senaryo yazmamış hiç; hepsi sipariş edilmiş. <br/>400 civarı senaryosu filme çekilmiş biri olarak sipariş üzerine çalışmış olması normal ama tamamının sipariş olması ilgi çekici.<br/><br/>üzerinde en uzun çalıştığı senaryo ise <a class="b" href="https://www.eksisozluk.com/?q=d%c3%b6n%c3%bc%c5%9f">dönüş</a> filmiymiş. yanlış hatırlamıyorsam altı ayda yazmış. türkan şoray sipariş ettiğinden ve şoray’ın yönetmenliğe adım atacağı film olduğundan çok özenmiş.<br/>hatta gülcan evin eşyalarını yakarken ses kayıt cihazının çalıştığı ve geçmişteki mutlu bir anın kayıttan duyulduğu, alevler arasındaki ses bandının giderek bozulduğu <a class="url" href="https://youtu.be/32sWlGN9RRk?t=5106" rel="nofollow noopener" target="_blank" title="https://youtu.be/32sWlGN9RRk?t=5106">sahneden</a> özel olarak bahsetmişti. geçmişin artık tamamen yok olduğunu simgeleyen bu tarz bir sahneyi ancak senaryo üzerinde aylarca çalışarak yazabilmiş.<br/>işte zaman ayrılabilse aslında gayet güzel filmler izleyecekmişiz ama nicelik önce gelmiş.<br/><br/>bu arada ek bilgi:<br/>başlangıçta ortaya çıkış şekillerine göre senaryolar ikiye ayrılır &gt;&gt;<br/>i) spec script: yazarın kendi isteğiyle, bir gün satarım ya da çekerim diye kendiliğinden yazdığı senaryolardır.<br/>ii) commissioned script: yapımcı, yönetmen, menajer vs. tarafından sipariş edilen; kadrolu veya serbest çalışan senaristlere yazdırılan senaryolardır.<br/><br/>ayrıca senaryolarına hiç müdahale edilmediğini, yönetmenler tarafından aynen çekildiğini de belirtmişti. önal bunu söylerken yılmaz atadeniz de araya girip “zaten çok iyi yazıldıkları için böyle bir şeye gerek olmazdı” demişti. ama @15 yildir okurum da simdi ne yazacagim’dan öğrendiğime göre safa bey zaten senaryolarına dokundurtmuyormuş. yönetmenliğini de üstlendiği bir filmden örnek:<br/>yarınlar bizim filmini (binboğa'nın tek filmi sanırım) çekerlerken, finalde evine kepçenin daldığı ve ali rıza'nın kepçenin üstüne çıktığı sahneyi "giyinik" olarak yazmış. sonra çekim aşamasında binboğa don gömlek kepçenin üstüne fırlayınca "giyinik yazdım git giyin" diye itiraz etmiş. binboğa "abi mantıksız olur, yatıyorum, evi yıkmaya gelenlerin sesine uyandım, ne ara giyineyim, yatak kıyafetiyle dışarı fırlamak daha mantıklı" dese de önal sürekli hayır demiş. tartışma sonunda da "ben istifa ediyorum" diyerek çekip gitmiş. sahneyi asistanı çekmiş.
  </div>]]></description><guid>https://eksisozluk.com/entry/180236274</guid><pubDate>Thu, 04 Dec 2025 11:55:00 -0000</pubDate><dc:creator><![CDATA[epistula]]></dc:creator></item><item><title>[2025/12/04] 4. ali desidero</title><link>https://eksisozluk.com/entry/180239458</link><description><![CDATA[<div class="content content-expanded">
    mfö'nün çaktırmadan kendi reklamını yaptığı (mfö dinler, maç seyreder) zamanının ötesindeki şarkısı. temeli cartel'le atılan türkçe rap'in erken örneklerinden biri. <br/><br/>şarkının içindeki terimler, göndermeler ve kavramlar öyle rastgele yazılmış değil; aksine alelade bir dinleyiciyi zorlayacak, hatta özel bir araştırmaya mecbur bırakacak kadar ince ince işlenmiş. luther'den machiavelli'ye, feminizmden optimizme kadar uzanan geniş göndermelerle, kısa sürede herkesin diline pelesenk olması bile başlı başına bir başarı.<br/><br/>mfö'yü -özellikle de mazhar alanson'un söz yazarlığını- seven bir matmazel olarak, böylesine maskülen bir şarkıyı sadece bana sevdirmekle kalmayıp aynı zamanda başucu parçam haline getirdiği için, mazhar alanson'a sonsuz saygı duyuyorum.
  </div>]]></description><guid>https://eksisozluk.com/entry/180239458</guid><pubDate>Fri, 05 Dec 2025 09:19:00 -0000</pubDate><dc:creator><![CDATA[yunabii]]></dc:creator></item><item><title>[2025/12/04] 20. flörtten spotify döküm belgesi istemek</title><link>https://eksisozluk.com/entry/180240698</link><description><![CDATA[<div class="content content-expanded">
    olm benim listenin birbiriyle alakası şu minvalde <a class="url" href="https://soz.lk/i/byfabyrn" rel="nofollow noopener" target="_blank" title="https://soz.lk/i/byfabyrn">görsel</a><br/><br/>rammstein, aşık mahzuni şerif, güllü, iron maiden ne ararsan var. deustchland dinleyip coşarken ardına mamudo kurban niye doğdun çalıyor mk. aha bu da yalanına sokuyumculara gelsin <a class="url" href="https://soz.lk/i/gi0f7t95" rel="nofollow noopener" target="_blank" title="https://soz.lk/i/gi0f7t95">görsel</a>
</div>]]></description><guid>https://eksisozluk.com/entry/180240698</guid><pubDate>Thu, 04 Dec 2025 12:11:00 -0000</pubDate><dc:creator><![CDATA[dukkanin ortasinda bagiran kosnuk]]></dc:creator></item><item><title>[2025/12/04] 21. el kantarı</title><link>https://eksisozluk.com/entry/180244251</link><description><![CDATA[<div class="content content-expanded">
    yaylıdan ayrı, digital olanları da bulunan tartı aleti.
  </div>]]></description><guid>https://eksisozluk.com/entry/180244251</guid><pubDate>Thu, 04 Dec 2025 15:40:00 -0000</pubDate><dc:creator><![CDATA[justinianus]]></dc:creator></item><item><title>[2025/12/04] 22. özgür turhan (komedyen)</title><link>https://eksisozluk.com/entry/180233941</link><description><![CDATA[<div class="content content-expanded">
    h*rtlar ve aktroller tarafından karalanmaya çalışıyor :) <br/><br/>demek ki bu adam çok haklı.
  </div>]]></description><guid>https://eksisozluk.com/entry/180233941</guid><pubDate>Thu, 04 Dec 2025 00:29:00 -0000</pubDate><dc:creator><![CDATA[mikroevrim]]></dc:creator></item><item><title>[2025/12/04] 23. almanya</title><link>https://eksisozluk.com/entry/180238084</link><description><![CDATA[<div class="content content-expanded">
    silahlanma konusunda gercegin iki ucun arasinda kaldigi ulkedir. ne bir taraf gibi kisa vadede rusya ile savas ihtimali oldugunu ne de diger taraf gibi butun bu silahlanma surecinin halki korkutup riza uretmek oldugunu dusunuyorum.<br/><br/>cin'in ekonomik acidan cok fazla guclenmesi dunya'nin iktisadi agirlik merkezinin atlantik'ten pasifik'e kaydigini gosteriyor. hal boyle olunca da abd kaynaklarini pasifik'e kaydirmanin kendi cikarina uygun oldugunu dusunuyor. bu da nato icinde abd'nin geleneksel agirliginin azaltilip bunun yerinin avrupa ulkeleriyle doldurulmasi gerektigi gercegine bizi ulastiriyor.<br/><br/>uluslararasi iliskiler aslinda anarsik bir coklu dengeler iliskisidir. aktorler arasinda iktisadi ve askeri dengelere dayanan siyasal dengeler gozetilerek politika uretilir. teorik olarak abd'nin nato'daki askeri agirligini azalttigi bir ortamda bunun yerini avrupa ulkeleri doldurmazsa ne olur?<br/><br/>cevap basit: rusya-avrupa arasindaki askeri dengelerde rusya lehine alan acilmis olur. aktorler askeri acidan kendi lehlerine bir fark oldugunu gordukleri anda bunu siyasi dengeleri yeniden kurmak icin bir kaldirac olarak gorurler. ezcumle, abd askeri destegini cekerken yerinin doldurulmamasi durumunda avrupa-rusya arasinda farkli bir denge arayisi hasil olur. yeni denge kurulana kadar da istikrarsizlik yasanir.<br/><br/>bu minvalde avrupa'nin oncelikli ihtiyaci ukrayna savasinin bitmeden devam etmesi ve boylece bu savas boyunca rusya'nin mesgul olmasi nedeniyle bu zamani kendi silahlanma projelerini hayata gecirmek icin kullanmalarini gerektirmektedir. yani almanya rusya arasinda savas olmasa dahi, eger rusyanin birkac yuzbinlik drone saldirilarina karsi siz maliyeti milyonlarca dolar olan f16/f35/eurofighter kaldirarak cevap veriyorsaniz, bu durum karsinizdaki aktorun sizi tehdit ettigi durumdaki gucsuzlugunuzu afise eder.<br/><br/>her maliyet ve kapasite ihtiyacina karsilik verecek degisik drone ve fuze turlerinin tasarimi ve uretim kapasitesinin kullanilmasi gerekecektir. aksi takdirde, ozellikle ukrayna savasi sonrasinda rusya bu askeri asimetriyi iktisadi avantaja cevirmek icin adim atmaktan cekinmez. bu aktorlerin dogasi geregi boyledir.<br/><br/>bu nedenle basta munih merkezi olmak uzere almanya'da onlarca fuze ve drone sistemi startup kurulmustur. geleneksel sirketler olan mbda yerine startup kurulmasini gerektiren surec teknolojilerin hizli kazanimiyken, ukrayna savasinin mumkun mertebe uzatilarak gereken zamanin kazandirilmasi da amaclanmaktadir.<br/><br/>almanya bir teknoloji ulkesi degil sanayi ulkesidir. bunu cok iyi anlamaniz gerekiyor. hakim sermaye birikim modeli endustriyel uretime dayanir. bu nedenle butun yapi buna gore sekillendirilir. bunun kurumsal organizasyon gelisimlerine de etkisi vardir. mesela abd sirketlerinde bir drone alt sistem muhendis ilanlarina bakarsaniz, tecrubeye gore genis bir ucret skalasi vardir.<br/><br/>engineer-senior engineer-lead engineer- principal engineer- staff engineer- distinguished engineer vs sekline yuzlerce is ilani gorursunuz. basit bir deney yapin ve principal engineer unvani iceren is ilani sayisini almanya ve abd icin karsilastirin. almanya'da title olarak principal engineer iceren is ilani sayisi 3-5'i gecmez ve bunlarin kahir ekseriyeti de yazilim isleridir. bu ne demektir?<br/><br/>almanya'da insanlar arasinda derin ucret farkliliklarinin olmasi sosyal duzene tehdit olarak algilanir. bu nedenle hem ucret tavani baskilanir hem de yuksek ucrette orantisiz artirilip %45'e kadar cikarilabilir. cunku bir ulkede asiri gelir farkliliklari oldugunda afd oy orani istemsiz olarak artar. bu da sermaye birikim modeline karsi ciddi bir tehdit olusturur. devlet-sendikalar-isverenler hepsi afd'yi tehdit olarak algilar.<br/><br/>ikincisi sonucta cok fazla yuksek net ucretli calisan oldugu zaman, kiralar, ev fiyatlari bundan daha da olumsuz etkilenir. ayrica hizmet alimi sureclerinde bu durum toplumsal kiskanclik krizleri tetikleyebilir. gocmen kokenli olmayan yani gorunus olarak almana benzeyen insanlarin asiri zengin olup olmadigini cok zor anlarsiniz. marka gostermeyi sevmezler, gosterisci tuketimi sevmezler yani zenginliklerini gostermekten kacinirlar ki bunun kendi servetlerine tehdit olabileceginden cekinirler.<br/><br/>turkiye boyle degildir mesela. zenginlerin cogu zaten gorgusuzdur. gosterisci tuketimle bunu gostermeye calisirlar. dis gorunusunden birinin zengin mi fakir mi oldugunu genellikle cok kolay anlarsiniz. almanya'da genellikle kullandigi kelimelerden vs bir sosyal sinif analizi yapabilirsiniz ama kolay degildir.<br/><br/>simdi bu yapiyi korumakla, kisa surede acil teknoloji gelistirme ihtiyaci arasinda bir optimizasyon problemi var. devlet tarafindan fonlanan yuzlerce startup kuruldu. bunlar icinde title olarak sadece engineer/senior engineer var. bana kalirsa senior engineer bile almanya icin ciddi bir adimdir. genel anlamda ulkedeki ortuk ucret tavani uygulamasi kulturel bir adimdir. startup gibi alman kulturune fersah fersah uzak bir ekosistem yaratma cabasi ise dis kosullarin, yani ukrayna savasinin yarattigi bir durumdur.<br/><br/>bu denge su ana kadar ukrayna savasinin surmesi nedeniyle surdurulebilir gorunmektedir ama savas sonrasi alman dis politikasinin alacagi sekle gore bu optimizasyon problemindeki maliyet fonksiyonlari degisebilir. acikcasi su ana kadar burada ciddi bir denge sorunu yok. cunku dis kosullarin iceride teknoloji gelisim hizini dayatma potansiyeliyle icerideki startuplarda bu teknolojinin gelistirilme surecinin tahmini tamamlanma sureci birbirine yakin seyrediyor.<br/><br/>fakat sistem almanya'da mevcut haliyle bile stres uretiyor. almanya'da sabit sermaye yatirimlari bugun reel olarak hala 2015'teki seviyesiyle ayni duzeydedir. zaten ekonomi bu yuzden buyuyemiyor. bu surecte buyume daha dogrusu kuculmeme sureci kamu harcamalariyla fonlandi.<br/><br/>1985'teki plaza anlasmasindan sonra alman ekonomisinin japon ekonomisine nazaran en buyuk avantaji, almanya'nin bir kara ulkesi olmasi nedeniyle refahini genis alana yayabilmesi ve bu nedenle de butce acigini kontrol altina alabilmesi olmustu. gelismis ulkeler arasinda almanya kamu borc stoku acisindan digerlerinden cok daha iyi durumdadir. tabii bu da boyle kritik anlarda kamu fonlamasiyla yatirimlarin yapilabilmesine imkan veriyor.<br/><br/>yine de mevcut durumda alman ekonomisinin uzun vadede kuculmek zorunda kalacagi, bu kuculmenin uzun vadede cok fazla sorun yaratacagi da bir gercektir. en basitinden merkel zamani alinan borc freni, schuldbremse, uygulamasindan merz doneminde sanayi ve alt yapi yatirimlari icin vazgecilmesinin piyasadaki alman tahvillerini artirarak, birligin iktisaden daha gucsuz olan italya, yunanistan gibi ulkelerin tahvillerinin degerini dusurecegini, bunun da bu ulkelerin borclanma maliyetlerini yukari cekecegini soyleyebiliriz. haliyle bu da birlik icinde yeniden bolusum baskilarini artiracaktir.
  </div>]]></description><guid>https://eksisozluk.com/entry/180238084</guid><pubDate>Thu, 04 Dec 2025 09:21:00 -0000</pubDate><dc:creator><![CDATA[1123581321]]></dc:creator></item><item><title>[2025/12/04] 24. yasin kol</title><link>https://eksisozluk.com/entry/180241856</link><description><![CDATA[<div class="content content-expanded">
    şunu not olarak düşmek istedim:<br/><br/>galatasaraylıların tepkisi yasin kol'a ve arkasındaki hacıosmanoğlu'na.<br/>yani fenerbahçe'ye yönelik bir itham yok. <br/><br/>bununla birlikte bazı fenerbahçeliler nedense yasin kol'u savunmaya çalışıyor. bazıları ise, olması gerektiği gibi diyelim, kendileri aleyhine yaptığı hataları yazıyor. <br/><br/>burada lafım bu kötü niyetli hakemi savunmaya çalışanlara.<br/><br/>anlaşılan o ki hakemliği devam ettirilecek. <br/>ama bu eyyamcı, kötü niyetli hakem can yakmaya devam edecektir. lig sonuna kadar galatasaray'a uzak tutulacaktır (tüm zorlu maçlarımıza kör göze parmak sokarcasına görevlendirildiği üzere, e artık bir zahmet bir daha maçımızı yönetmesin). <br/><br/>alt seviye maçlarda geçen sezon mesela rezil yönetimleriyle skandalları vardı. bu sezon da tekrarlayacaktır. <br/><br/>şampiyonluğu etkileyecek bir maça verilip, yine eyyam yapınca gündem olur. o zaman bugün savunmaya çalışan tipler en galiz hakaretleri edecektir.<br/><br/>ben mesela geçen sezon şöyle tanım yapmışım, içim rahat -aynı yerdeyim:<br/>"yabancı hakem beklerken,<br/>yabancı dili olmayan, kadın polise mukavemetten sicili bozuk, futbola yabancı hakem."
  </div>]]></description><guid>https://eksisozluk.com/entry/180241856</guid><pubDate>Thu, 04 Dec 2025 13:18:00 -0000</pubDate><dc:creator><![CDATA[entrollment]]></dc:creator></item><item><title>[2025/12/04] 25. 4 aralık 2025 ülkelerin eurovision boykotu</title><link>https://eksisozluk.com/entry/180249535</link><description><![CDATA[<div class="content content-expanded">
    israil'in eurovision 2026'ya alınacağının açıklanmasının ardından yapılan boykotlardır.<br/><br/><a class="url" href="https://x.com/bpthaber/status/1996634381474320407?s=46" rel="nofollow noopener" target="_blank" title="https://x.com/bpthaber/status/1996634381474320407?s=46">israil kararı</a><br/><br/><a class="url" href="https://x.com/solcugazete60/status/1996649260755177583?s=46" rel="nofollow noopener" target="_blank" title="https://x.com/solcugazete60/status/1996649260755177583?s=46">çekilen ülkeler</a><br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>israil'in eurovision'a kabul edilmesinin ardından yarışmadan çekilen ülkeler: — ispanya — irlanda — izlanda — hollanda — slovenya — belçika<br/><br/>--- <a class="b" href="https://www.eksisozluk.com/?q=spoiler">spoiler</a> ---
  </div>]]></description><guid>https://eksisozluk.com/entry/180249535</guid><pubDate>Thu, 04 Dec 2025 23:46:00 -0000</pubDate><dc:creator><![CDATA[maraslii]]></dc:creator></item><item><title>[2025/12/04] 31. can alıcı şiir dizeleri</title><link>https://eksisozluk.com/entry/180246684</link><description><![CDATA[<div class="content content-expanded">
    son kuşlarımdı bunlar, dedim telef olmasın<br/>geçti artık göğsümde kuş barınmaz anladım<br/>metin altıok-kuşlu gazel...
  </div>]]></description><guid>https://eksisozluk.com/entry/180246684</guid><pubDate>Thu, 04 Dec 2025 18:11:00 -0000</pubDate><dc:creator><![CDATA[geceninleylindeyim]]></dc:creator></item><item><title>[2025/12/04] 32. medieval 3 total war</title><link>https://eksisozluk.com/entry/180248959</link><description><![CDATA[<div class="content content-expanded">
    sonunda geliyor gönlümün efendisi.<br/><br/>iki gözüm de 5,5 derece miyop. bunun 1,5'u anneden genetik aktarım. 2' si football manager , 2'si de total war serisi bağımlılığım yüzündendir muhtemelen. yine uykusuz geceler, işe balon gibi gözlerle gitmeler, uykuya dalarken ertesi gün yapacaklarını kafada kurmalar, rüyalarda meydan savaşları... seviyoruz, ne yapalım?<br/><br/>masumiyet filminden gelsin:<br/><br/>"oğlum bekir, dedim kendi kendime, yolu yok çekeceksin. isyan etmenin faydası yok, kaderin böyle.<br/>yol belli; ey başını usul usul yürü şimdi. o gün bugün usul usul yürüyorum işte."
  </div>]]></description><guid>https://eksisozluk.com/entry/180248959</guid><pubDate>Thu, 04 Dec 2025 20:19:00 -0000</pubDate><dc:creator><![CDATA[kimeniyet]]></dc:creator></item><item><title>[2025/12/04] 33. pkk'nın terör örgütü listesinden çıkarılması</title><link>https://eksisozluk.com/entry/180240331</link><description><![CDATA[<div class="content content-expanded">
    pkk kendini fesh etmedi mi. fesh edilmiş bir örgütün terör listesinden çıkarılması ne demek? <br/><br/>pkk geçmişte terör örgütü değil miydi diyeceksiniz? <br/><br/>buna göre geçmişte terör örgütü olmayan bir yapıya karşı düzenlenen operasyonları yasadışı mı ilan edeceksiniz? <br/><br/>bu operasyonlara katılanlar yargılanacaklar mı? <br/><br/>operasyonlarda mağdur olanlara tazminat mı ödenecek? <br/><br/>sırf ağzınız var diye mi konuşuyorsunuz? <br/><br/>sözcü olmak için beyin şartı aranmıyor mu? <br/><br/>bu milletle daha ne kadar dalga geçeceksiniz?
  </div>]]></description><guid>https://eksisozluk.com/entry/180240331</guid><pubDate>Thu, 04 Dec 2025 11:48:00 -0000</pubDate><dc:creator><![CDATA[machete klonu]]></dc:creator></item><item><title>[2025/12/04] 34. iz bırakan kitap cümleleri</title><link>https://eksisozluk.com/entry/180236203</link><description><![CDATA[<div class="content content-expanded">
    (bkz: <a class="b" href="https://www.eksisozluk.com/?q=beyaz+geceler">beyaz geceler</a>)<br/>dostoyevski "beyaz geceler" kitabında şöyle diyor:<br/><br/>"arada bir kendime; "hayallerin nerede?" diye sorarım. fakat başımı sallayıp, "yıllar ne çabuk geçiyor!" demekten başka çarem olmaz. bu sefer başka sorular gelir aklıma: "peki, yıllarını ne yaptın? hayatının en iyi yıllarını nereye gömdün? yaşadın mı, yoksa yaşadığını mı sanıyorsun?" içimden bir ses yükselir; "bak, çevrende her şey nasıl gittikçe soğuyor? birkaç yıl daha geçsin, koyu bir yalnızlıkla birlikte bastonuna dayanmış, titreyen bir yaşlılıkla karşı karşıya kalacaksın. ondan sonra da umutsuzluk, keder, bezginlik...<br/><br/>bir gün gelip hayal dünyam yerle bir olacak, hayallerim sarı yapraklar gibi bir bir dökülecek.
  </div>]]></description><guid>https://eksisozluk.com/entry/180236203</guid><pubDate>Thu, 04 Dec 2025 03:33:00 -0000</pubDate><dc:creator><![CDATA[isinn]]></dc:creator></item><item><title>[2025/12/04] 35. pluribus</title><link>https://eksisozluk.com/entry/180235064</link><description><![CDATA[<div class="content content-expanded">
    bana gayet tempolu, eğlenceli gelen dizi. insanlar öyle bir yazmış ki breaking bad'teki sinek bölümü gibi ( iyi bölümdür bu arada ) sandım tüm dizi. hiç alakası yok.<br/><br/>insanların şikayet ettiği konu ilerlemiyor, ne çıkacak hiç detay verilmiyor vs şikayetlerini anlıyorum. fakat bu diziyi acaba ne olacak, sonunda others mı kazanacak, bunlar neden oluyor vs bir sürü teori üretip merakla izlemek tamamen doğru yol gibi gelmiyor. dizinin konusu gereği sürekliyiciliği sağlayan şeylerden biri bu merak ve bölümler ilerledikçe bu merak asla tatmin edilmeyince insanlar mutsuz olabiliyor.<br/><br/>bence diziyi asıl o sıkıcı kısımlar için izlemek daha mantıklı ama. hafif spoiler: carol telefonla aradığında sürekli bir kayıt çıkması ve bölüm boyunca o kaydın tamamen dinletilmesi tesadüf değil yani. carol'ın hissettiği o bıkkınlığı bize de geçiriyor bu sahneler.hafif spoiler end.<br/><br/>sonunda hiçbir şey olmayabilir. virüs hakkında hiçbir şey açıklanmayabilir. saf bir bilim kurgu ve baş karakter çabalayarak her şeyi çözecekten ziyade baş karakterin debelenmesini izlemek, o hissi yaşamak önemli bence. çünkü neye bağlarlarsa bağlasınlar hive mind gibi bir konsept olduğu için sonuç asla tatmin etmeyecektir. yani uzun lafın kısası sonuç için değil süreç için izlemek gerek bence.<br/><br/>ayrıca bu süreci keyifli yapan şeylerden biri dizinin inanılmaz iyi çekilmiş olması. her şey çok güzel görünüyor, görkemli sahneler var. boş bir şehirde tek bir karakterin debelenmesi, etkileşime girdiği tek şeyin bir drone olması ve o sahnelerin hiç de kısa olmaması dediğimi kanıtlayan şeylerden. carol'ın hislerini yaşamak, sonucu çok da takmadan izlemek diziden aldığınız keyfi arttırabilir.<br/><br/>bu dizi abi inanılmaz bir konu var sürekli twistler olacak sonunda böyle bitecek diye başlamış bir dizi değil bence. sonunda ne olacağını vince abi bile bilmiyor olabilir. diğer dizilerindeki gibi karakterin debelenmesini, değişimini vs izleyeceğiz.<br/><br/>diğer dizilerde gerçek hayat temaları varken bunda bilim kurgu olması işte asıl sıkıntıyı yaratıyor. uyuşturucu üreten bir öğretmen dünyada yalnız kalmış aksi bir yazardan daha ilgi çekici. uyuşturucu baronları, katiller, avukatlar bir sürü olay ve efsane karakterler varken bu dizide tek bir karakter var. riskli, çok denenmemiş ve birçok insanın da beğenmemesine yol açacak çok fazla şey kasıtlı seçilmiş. ustalık eserim bu kafama göre takılırım demiş olabilir vince abi.<br/><br/>ben çok sevdim tavsiye ediyorum. her hafta yeni bölüm gelmesi de taze hissettiren eski günlere dönmüş hissettiren bir olay. apple'ın yaptığı en iyi 2 diziden biri bu arada. severance'tan sonra en iyisi hatta onu bile geçebilir.<br/><br/>izleyin bence ne diyim amaaan
  </div>]]></description><guid>https://eksisozluk.com/entry/180235064</guid><pubDate>Thu, 04 Dec 2025 01:34:00 -0000</pubDate><dc:creator><![CDATA[vaykeyey]]></dc:creator></item><item><title>[2025/12/04] 36. schindler's list</title><link>https://eksisozluk.com/entry/180235541</link><description><![CDATA[<div class="content content-expanded">
    filmin siyah beyaz çekilmesi çok ilginç bir tercih olmuş. ilk defa izleyen insanlar 1950'ler civarında çekilmiş sanabilir ama filmin çekiliş tarihi 1993 . bu filmden kısa bir süre önce steven spielberg dünyaya 3 boyutlu görselliği ile damga vuracak <a class="b" href="https://www.eksisozluk.com/?q=jurassic+park">jurassic park</a>'ı çekmiş. kendisine imkanlar sonuna kadar verilmiş . fakat tercihi bu yönde olmuş. jurassic park'ı çektikten hemen 1 gün sonra , tatil dahi yapmadan avrupa'ya uçup bu filmi çekmeye başlıyor. <a class="b" href="https://www.eksisozluk.com/?q=polonya">polonya</a>'da çekilen bu filmde 20 bin figüran kullanılmış. 22 milyon dolar para harcanmış ve yapımcıların gözünde bu film batık bir film olarak görülüyor. speilberg'in isminin büyüklüğü sebebiyle çekilmesine izin veriliyor. ama 22 milyon dolarlık film 322 milyon dolar hasılat yapıyor . oscarları da boş geçmiyor . best picture , best director , best screenplay based writing , best original score ödüllerini alıp , eleştirmenler nezdinde de gelmiş geçmiş en iyi dram filmlerinden birisi oluyor.<br/><br/>filmde tarihi ve kronolojik olarak nazi almanyasının yahudilere sistematik olarak işkence ve yok etme politikasını uygulamasını izliyoruz. filmde 3 tane başrol var. birincisi almanların vicdanını aklamaya çalışan ve bizim içimizde de iyi insanlar var mesajı veren oscar schindler. ikincisi yahudilerin organizasyon yeteneklerini ve hayatta kalma dürtülerinin yansıması ıtzhak stern . üçüncüsü ise filmin baş kötüsü olan nazi komutanı <a class="url" href="https://upload.wikimedia.org/wikipedia/commons/6/68/Amon_Göth-prisoner_1945.jpg" rel="nofollow noopener" target="_blank" title="https://upload.wikimedia.org/wikipedia/commons/6/68/Amon_Göth-prisoner_1945.jpg">amon göth</a> . filmin derinliğini arttıran karakter bu karakter. mesela quentin tarantino'nun da çektiği soysuzlar çetesi adlı filmde de bir kötü karakter olan ve fazlaca karikatirüze edilen bir ss albayı vardır. bu albay <a class="url" href="https://upload.wikimedia.org/wikipedia/tr/5/50/Hans_landa.jpg" rel="nofollow noopener" target="_blank" title="https://upload.wikimedia.org/wikipedia/tr/5/50/Hans_landa.jpg">ss hans landa</a> kurgusal bir karakterdir. fakat <a class="url" href="https://i.hizliresim.com/n5jdplh.jpg" rel="nofollow noopener" target="_blank" title="https://i.hizliresim.com/n5jdplh.jpg">ralph fiennes</a>'in canlandırdığı amon göth gerçek tarihi bir karakterdir. yaptığı insanlık suçlarıda sabittir. hans landa'ya göre daha ciddi ve acımasız bir karakter olarak portrelenmiştir. <br/><br/>bu canavar ruhlu piskopat adam amon göth bile insani duyguları olduğunu göstermiş , gerçek hayatta yaptıklarını kaldıramamış akıl sağlığı problemleri sebebiyle avusturya'da sanatoryuma yatırılmıştır. 1945 yılında almanya savaşı kaybedince , amerikalı askerler <a class="b" href="https://www.eksisozluk.com/?q=bad+tolz">bad tolz</a> kasabasına gelince onu hemen tutukladılar. üzerinde alman üniforması vardı ve ss kamp komutanı olduğunu itiraf etmedi. kendisi de amerikalılar tarafından esir kampına gönderildi. artık o da bir kamptaydı ve kısa süre sonra kim olduğu anlaşıldı. <a class="url" href="https://tablet-mag-images.b-cdn.net/production/0e6432a0442583485540e47c9feb444c8fc3abf5-820x550.png?w=1200" rel="nofollow noopener" target="_blank" title="https://tablet-mag-images.b-cdn.net/production/0e6432a0442583485540e47c9feb444c8fc3abf5-820x550.png?w=1200">mahkemede suçlu bulundu.</a> 13 eylül 1946'da idam edildi.<br/><br/>aslında bu sistematik ırkçılık ve yok etme politikası alman askerleri arasında da çok yaygındı. kiev'i ele geçiren naziler burada onbinlerce insan için devasa mezarlar kazdılar. <a class="url" href="https://s.france24.com/media/display/0752d130-1c4a-11ec-900e-005056bfb2b6/Babi_Yar-06-194 %281%29.jpg" rel="nofollow noopener" target="_blank" title="https://s.france24.com/media/display/0752d130-1c4a-11ec-900e-005056bfb2b6/Babi_Yar-06-194 %281%29.jpg">babiyar mezarlığı</a> . herkesi çoluk çocuk demeden kurşunla öldürüyorlardı fakat bu nazi ss askerleri arasında piskolojik sorunlar ve tramvalar yaratmaya başladı. nazi almanyasının en güçlü adamlarından biri olan <a class="url" href="https://encyclopedia.ushmm.org/images/large/9276e97e-020d-4a6c-beca-6e556ae12e92.jpg" rel="nofollow noopener" target="_blank" title="https://encyclopedia.ushmm.org/images/large/9276e97e-020d-4a6c-beca-6e556ae12e92.jpg">istihbarat şefi heinrich himmler</a> bir keresinde 100 yahudinin infazını izlemek için denetlemeye gider. bu kurşunla infazlarda üniformasına beyin parçaları sıçradığı için bembeyaz kesilen himmler infaz timinin komutanı ile konuşur. ss komutanı himmler'e bu işin daha hızlı ve kolay bir yolu olup olmadığını soruyor. bunun üzerine de filmde gördüğünüz ölüm kampları projesi ortaya çıkıyor. aslında zaten olan muhalifleri tıktıkları çalışma kamplarının genişletilmiş , gaz odaları ve insan cesetlerini yakmak için eklenmiş fırınlar olan üst modelini inşa ediyorlar. devasa büyüklükte kamplar tüm avrupada inşa ediliyor. <a class="url" href="https://www.ravensbrueck-sbg.de/fileadmin/user_upload/Gedenkstaetten/Ravensbrueck/allgemein/foto/1939_bis_1945/1642_1643_neu.jpg" rel="nofollow noopener" target="_blank" title="https://www.ravensbrueck-sbg.de/fileadmin/user_upload/Gedenkstaetten/Ravensbrueck/allgemein/foto/1939_bis_1945/1642_1643_neu.jpg">1</a> <a class="url" href="https://www.ravensbrueck-sbg.de/fileadmin/user_upload/Gedenkstaetten/Ravensbrueck/allgemein/foto/1939_bis_1945/2016-1_Ausschn.jpg" rel="nofollow noopener" target="_blank" title="https://www.ravensbrueck-sbg.de/fileadmin/user_upload/Gedenkstaetten/Ravensbrueck/allgemein/foto/1939_bis_1945/2016-1_Ausschn.jpg">2</a> <a class="url" href="https://www.eisenhowerlibrary.gov/sites/default/files/styles/large/public/research/audiovisual/images/holocaust/86_12_2.jpg?itok=sXVQPOyE" rel="nofollow noopener" target="_blank" title="https://www.eisenhowerlibrary.gov/sites/default/files/styles/large/public/research/audiovisual/images/holocaust/86_12_2.jpg?itok=sXVQPOyE">3</a> <a class="url" href="https://media.defense.gov/2008/Apr/10/2000633960/2000/2000/0/080410-F-1212F-001.JPG" rel="nofollow noopener" target="_blank" title="https://media.defense.gov/2008/Apr/10/2000633960/2000/2000/0/080410-F-1212F-001.JPG">4</a> <br/><br/>artık günümüzde 3 saat süren film yapılmıyor. bu kadar uzun filmler içinde sıkmadan izlenebilen nadir filmlerdendir. bunu sağlayan spielberg'in akıcı kurgusu ve seçtiği usta aktorlerdir. (bkz: <a class="b" href="https://www.eksisozluk.com/?q=liam+neeson">liam neeson</a>) (bkz: <a class="b" href="https://www.eksisozluk.com/?q=ralph+fiennes">ralph fiennes</a>) (bkz: <a class="b" href="https://www.eksisozluk.com/?q=ben+kingsley">ben kingsley</a>)
  </div>]]></description><guid>https://eksisozluk.com/entry/180235541</guid><pubDate>Thu, 04 Dec 2025 02:20:00 -0000</pubDate><dc:creator><![CDATA[el hierro]]></dc:creator></item><item><title>[2025/12/04] 37. nietzsche'nin üstinsan kavramında kadın</title><link>https://eksisozluk.com/entry/180236015</link><description><![CDATA[<div class="content content-expanded">
    yazmayayım yazmayayım diyorum asabım bozuluyor. bakıyorsun biri dostoyevski'ye bok atar, daha dünkü götü boklu velet niçe kritiği yapar. sizin gibilere akademik sözlerlerle değil sizin anladığınız sokak diliyle cevap vermek gerekir.<br/><br/>bırak eleştiri getirmeyi, niçe'yi bütün derinliği ile anlayabilmek için 40 yıl boyunca bütün düşünce tarihi ve akademiyi yutmanız gerekir. okur yazarlığı köy kahvesinde okey oynayan ökkeş emmi'den hallice tipler niçe kritiği yapmıyorlar mı deliriyorum.<br/><br/>lan olm adam yeryüzünde süregelen bütün öğretilerin, düşünce sistemlerinin içinden geçiyor. insanı yerden yere vuruyor, erkeğin agzına zıçıyor da kadını mı görmezden gelecekti. kadınlar çiçektir mi diyecekti.<br/><br/>bu sığlığa dayanamıyor midem bulanıyor, tiksiniyorum artık ekşiden.
  </div>]]></description><guid>https://eksisozluk.com/entry/180236015</guid><pubDate>Thu, 04 Dec 2025 03:04:00 -0000</pubDate><dc:creator><![CDATA[inninaro]]></dc:creator></item><item><title>[2025/12/04] 38. npc olduğundan şüphelenilen insan tipleri</title><link>https://eksisozluk.com/entry/180243658</link><description><![CDATA[<div class="content content-expanded">
    simülasyon teorisinin en güçlü kanıtı olan, işlemci gücünden (cpu) tasarruf etmek için sisteme "low poly" ve düşük zekayla kodlanmış biyolojik varlıklardır.<br/><br/>bu arkadaşların yazılımında bariz bug'lar var;<br/><br/>1. pathfinding hatası verenler: metroda yürüyen merdivenin bittiği o kritik noktada aniden durup etrafına bakınan tipler. arkadan gelen yüzlerce kişilik veri akışını (insan seli) hesaplayamazlar. yazılımları o an "hedefe ulaşıldı, bekleme moduna geç" komutu verir ve sistemi kilitlerler. arkada oluşan kaos umurlarında değildir çünkü "çevre algılama" sensörleri o an kapalıdır.<br/><br/>2. sınırlı diyalog ağacı (dialogue tree): ne anlatırsanız anlatın, size sadece "aynen", "hayırlısı be abi", "yapacak bir şey yok" gibi önceden tanımlanmış 3-4 kalıpla cevap verirler. turing testine soksanız makine olduğu anlaşılacak kadar sığdırlar. derinlemesine bir analiz, orijinal bir fikir beklemeyin; ram yetmez.<br/><br/>3. render mesafesi kısa olanlar: trafikte yeşil yandığı halde 3 saniye hareket etmeyenler. çünkü önündeki arabanın gittiğini algılaması ve gaza basma komutunu (input lag) iletmesi için gereken veri işleme süresi çok yüksektir.<br/><br/>4. sürü psikolojisi güncellemesi: herkes stanley termos alıyorsa o da alır, herkes dubai çikolatası yiyorsa o da yer. sorgulama (query) yeteneği yoktur, ana sunucudan (trendler) gelen paketi doğrudan indirip uygular.<br/><br/>kendi hayatının başrolü sandığınız bu arkadaşların çoğu, aslında sistem kaynaklarını yormamak için arka planda çalışan "background process"lerden ibarettir.
  </div>]]></description><guid>https://eksisozluk.com/entry/180243658</guid><pubDate>Thu, 04 Dec 2025 15:05:00 -0000</pubDate><dc:creator><![CDATA[scientific revolution]]></dc:creator></item><item><title>[2025/12/04] 39. yan yana (film)</title><link>https://eksisozluk.com/entry/180240037</link><description><![CDATA[<div class="content content-expanded">
    yapimcilar gisede neden basarili oldugunu anlamiyormus asdhkjl <br/>bu kadar reklami nbc filmine bassan o da gise rekoru kirardi.<br/>ulan bir aydir youtube trendler, eksi sozluk debesi bu filmin reklamindan gecilmiyor.<br/><br/>senaryo zaten gise filminden birebir kopya, hangi dile cevirirsen cevir izleniyor.<br/>2 tane unlu oyuncu koymussun.<br/>milyon dolar reklam butcesi ayirip oyuncuyu kanal kanal gezdiyorsun, o da yetmiyor adam bu programlar izlensin diye uydurma anilar anlatiyor. bedava stand up sovu yapiyor.<br/><br/>birak da izlensin.<br/>millet merak ediyor bu kadar konusuluyorsa guzeldir herhalde deyip gidiyor. <br/>reklam entryleri disinda filme guzel diyen de gormedim.<br/>filmin reklam programi 4 milyon izlenmis, filmin kendisi 1,5 milyon :)<br/><br/>debe edit: bunu yazarak yanlislikla ben bile reklamini yapmis oldum. heriflerden kurtulamiyoruz.
  </div>]]></description><guid>https://eksisozluk.com/entry/180240037</guid><pubDate>Fri, 05 Dec 2025 12:10:00 -0000</pubDate><dc:creator><![CDATA[divit]]></dc:creator></item><item><title>[2025/12/04] 40. alperen şengün</title><link>https://eksisozluk.com/entry/180238187</link><description><![CDATA[<div class="content content-expanded">
    biraz oyunu anlamak lazım. alperen bir pota altı olarak uzunlarla çok savaştığı için hırpalanıyor ve yoruluyor. dev cüsseleri itip kaldırmaya çalışmak boğuşmak gibi. boş top sürmek ya da turnike yapmak gibi değil bu, çok yoruyor oyuncuyu. bu hırpalanmanın üzerine hücumda en iyi yapabileceğini yapmak, odaklanmak kolay birşey değil. tam saha geri dönüyor ve hücum opsiyonlarına odaklanmaya çalışıyorsun top eline gelince. udoka o yüzden sürekli çıkarıp dinlendiriyor adamı. bazen inanılmaz nefes nefese kalıyor bu yüzden. steven adams'ın olduğu anlar alpi için büyük rahatlık. adams zaten sıçıyor milletin ağzına. <br/><br/>alpinin +/- durumu maç sonu istatistiği olarak iyi görünmeyebilir bazen maç başındaki oyunundan dolayı ama kritik anlarda gerektiği gibi oyunun fişini çekiyor. genelde bu 3. peryot ya da bazen 4. peryot oluyor. keşke durant de 30'larının başında olsaydı ve bir 4-5 sene kesintisiz oynayabilselerdi. aralarında bazen harika bir al ver oluyor ve durant inanılmaz boş kalıyor 3'lükler için. adamın alışmadığı birşey bu ki kaçırıyor bazen farklı geldiği için.
  </div>]]></description><guid>https://eksisozluk.com/entry/180238187</guid><pubDate>Thu, 04 Dec 2025 09:30:00 -0000</pubDate><dc:creator><![CDATA[denironist]]></dc:creator></item><item><title>[2025/12/04] 41. sadettin saran</title><link>https://eksisozluk.com/entry/180241449</link><description><![CDATA[<div class="content content-expanded">
    ben bu adama bok atan gslileri anlamıyorum.<br/>neymiş abartı gol sevinci varmış da bir başkan böyle olmamalıymış.<br/><br/>yahu arkadaş bakın ilk defa bir derbi öncesi ortalığı germeyen bir fenerbahçe başkanı var.<br/>-üst perdeden konuşmayan bir fenerbahçe başkanı var. hatta dursun özbek'in saçma açıklamalarına rağmen.<br/>-ilk defa resmi siteden sözde racon kesip altına fenerbahçe başkanı a.yıldırım koç gibi ismini yazıp, kabadayılık yapmayan bir fenerbahçe başkanı var.<br/>-deplasmana gelenlere sırf eziyet olsun diye küçültülen kafes gibi yapılan insanlık dışı girişi kaldıran, iyi niyetli bir başkan var.<br/>-maçtan sonra kameralar karşısına geçip basın mensuplarını azarlamayan bir başkan var.<br/><br/>adam ego yapmıyor, kasım kasım kasılmıyor.<br/>içten bir gol sevinci var, pozitif duygularını yansıtıyor negatif duygularını da içine atıyor.<br/>daha ne istiyorsunuz ki ?<br/><br/>kimseyle didişmiyor, kavga etmiyor, gerilim çıkarmıyor, tahrik etmiyor.<br/>işine bakıyor, seviniyor.<br/>bir insanın sevincine laf atacak kadar da alçalmayın bir zahmet.<br/>sorun başkanda değil sizde.<br/><br/>siz istiyorsunuz ki, sürekli gerilim olsun, kavga olsun, şirretlik olsun, mutsuzluk olsun.<br/>çünkü bundan besleniyorsunuz.<br/><br/>umarım hep böyle kalırsın başkan.
  </div>]]></description><guid>https://eksisozluk.com/entry/180241449</guid><pubDate>Thu, 04 Dec 2025 12:56:00 -0000</pubDate><dc:creator><![CDATA[mesale kokan atki]]></dc:creator></item><item><title>[2025/12/04] 42. boğaç soydemir</title><link>https://eksisozluk.com/entry/180242080</link><description><![CDATA[<div class="content content-expanded">
    aslanım benim beeeeeee.<br/><br/>socrates clubdaki bölümünü izledim.<br/>valla ne yalan söyleyeyim, böyle sinik, enerjisi düşük bulucam diye ödüm kopuyodu. olaylara tamamen hakim görünüyo kral. hem sözcüklerini dikkatli seçmiş, artık editte attılar bir kısmını herhalde, üstüne de komikliğinden ve rahatlığından 1 gram ödün yok.<br/><br/>sanki bu olaylar hiç olmamış gibi aynen devam etmiş.<br/>helal olsun lan, valla.<br/><br/>büyük bir muhalefet kahramanı pozlarına girmeden aynen devam etmesi de ayrıca hoşuma gitti. bunu bekleyenler olucaktır ondan, ama o böyle biri değil, hiç bir zaman değildi. <br/><br/>hayatımıza neşe katmaya devam ettiğin için çok teşekkürler sevgili educated ear<br/><br/>link sorulmuş<br/>buyrun<br/><a class="url" href="https://www.youtube.com/watch?v=ZrspKupdNLA" rel="nofollow noopener" target="_blank" title="https://www.youtube.com/watch?v=ZrspKupdNLA">socrates club mınçıka</a>
</div>]]></description><guid>https://eksisozluk.com/entry/180242080</guid><pubDate>Fri, 05 Dec 2025 07:37:00 -0000</pubDate><dc:creator><![CDATA[nevra seni seviyorum lan]]></dc:creator></item><item><title>[2025/12/04] 43. sıfırdan tanışılıp sabaha kadar konuşulan o gece</title><link>https://eksisozluk.com/entry/180233660</link><description><![CDATA[<div class="content content-expanded">
    bu tür iletişimlerin neden devamı gelmiyor biliyor musunuz. herkes her duyguyu kaldırabilecek kapasitede değil de o yüzden. yani düşünsenize, sabaha kadar konuşmuşsunuz, bundan deli gibi zevk almışsınız. bir araya geldiğinizde bunu devam ettirmek ve o seviyede bağ kurmak ne kadar güzel olur. normal ve buna müsait olan bir insan, heves eder bunun için istek duyar çaba sarf eder. değerli bir şeydir. herkesle elde edemezsiniz. çok nadir denk gelir. nadir şeylerin değeri apayrıdır. onlara özen göstermemiz gerekir.<br/><br/>ama insanlar ne yapıyorlar? umursamıyorlar, kaçıyorlar çünkü korkuyorlar. engin geçtan demişti ki: çok istediğimiz bir şeyde anksiyete yükü vardır ve onu hakikaten isteyip istemediğimizi seçemeyiz. <br/><br/>bu tür nadir denk gelişlerin değerini bilmek için; insanın gerçekten kendini iyi tanıması ve biraz da kendinin üstesinden gelebilmesi gerekiyor.
  </div>]]></description><guid>https://eksisozluk.com/entry/180233660</guid><pubDate>Thu, 04 Dec 2025 00:15:00 -0000</pubDate><dc:creator><![CDATA[kovalayan koala]]></dc:creator></item><item><title>[2025/12/04] 44. spotify wrapped 2025</title><link>https://eksisozluk.com/entry/180248885</link><description><![CDATA[<div class="content content-expanded">
    “spotify'da en çok dinlenen sanatçılar listesinde blok3'ü ati242 takip etti. listenin üç, dört ve beşincisi ise sırasıyla semicenk, era7capone ve lvbel c5 oldu.” <br/><br/>devir, kendini gangster zanneden, zurna sesli, eldivenle sevilesi tiplerin devri. ben de hala metallica ve güllünün yarıştığı, dedemle aynı yaşta çıktığım listeme güleyim. millet zevkle beynini bulaşık süngerine çeviriyor.
  </div>]]></description><guid>https://eksisozluk.com/entry/180248885</guid><pubDate>Fri, 05 Dec 2025 02:12:00 -0000</pubDate><dc:creator><![CDATA[oxxx]]></dc:creator></item><item><title>[2025/12/04] 45. koronavirüs tarihinin unutulmayan olayları</title><link>https://eksisozluk.com/entry/180234568</link><description><![CDATA[<div class="content content-expanded">
    2020 mart sonuydu. üniversite online eğitime geçmişti. ilk zoom dersimizde hoca "kameranızı açın lütfen" dedi.<br/><br/>30 kişilik sınıftan sadece 5 kişi kamera açtı. ben de aralarındaydım. kamerayı açar açmaz fark ettim ki arkamda asılı duran çamaşırlar görünüyordu. hemen kamerayı kapattım.<br/><br/>bir süre sonra hocanın sesi geldi: "arkadaşlar ben de evdeyim, benim de arkamda çamaşırlar var. rahat olun."<br/><br/>herkes rahatlayıp kameraları açtı. birinin kedisi ekrana atladı. birisinin annesi "çay getirsem mi oğlum?" diye bağırdı. hocanın çocuğu arka planda oyuncak kamyonuyla koşturuyordu.<br/><br/>o an anladım ki herkes bir anda çok insansılaşmıştı. hocalar tanrı değildi, arkadaşlar mükemmel değildi. hepimiz evlerimizde, pijamayla, dağınık saçlarla, yatağın kenarında ders işlemeye çalışıyorduk.<br/><br/>en komik kısım sınav dönemiydi. online sınav olacaktı. herkes kopya çekme planları yapıyordu. sonra hoca dedi ki: "kitaba bakabilirsiniz, internete bakabilirsiniz. ama sorular öyle ki, bilmiyorsanız zaten bulamazsınız cevapları."<br/><br/>haklıydı. sınav o kadar zordu ki, önümde tüm kitaplar durmasına rağmen geçemedim.
  </div>]]></description><guid>https://eksisozluk.com/entry/180234568</guid><pubDate>Thu, 04 Dec 2025 01:01:00 -0000</pubDate><dc:creator><![CDATA[ravolt]]></dc:creator></item></channel></rss>