<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-29 11:12:42.990901</lastBuildDate><item><title>[2025/11/28] 1. öğrenildiğinde ufku iki katına çıkaran şeyler</title><link>https://eksisozluk.com/entry/180110863</link><description><![CDATA[<div class="content content-expanded">
    toba'dan sonra: 74.000 yıl önce bizi tek bir aileye indiren felaket<br/><br/>bugün dünya üzerinde 8 milyardan fazla insan yaşıyor. dışarıdan bakınca farklı ırklar, renkler ve kültürler görüyoruz. ancak genetik bir mikroskop altında bakıldığında, bu 8 milyar insanın dna'sı şaşırtıcı derecede birbirine benzer. öyle ki, afrika'daki tek bir şempanze sürüsü içindeki genetik çeşitlilik, tüm dünya insanlarının toplam genetik çeşitliliğinden daha fazladır.<br/><br/>peki neden bu kadar "aynıyız"?<br/><br/>cevap, yaklaşık 74.000 yıl önce endonezya'nın sumatra adasında gerçekleşen ve son 25 milyon yılın en büyüğü olan toba patlamasında gizli.<br/><br/>bu, sıradan bir yanardağ patlaması değildi; bilim insanlarının veı 8 (volkanik patlama indeksi) dediği, gezegenin görebileceği en üst düzey 'kıyamet' senaryosuydu. toba, atmosfere tam 2.800 kilometreküp magma ve kül püskürttü. kıyaslamak gerekirse, 1815'te avrupa'da 'yazsız yıl' yaşatan tambora patlamasından 100 kat daha güçlüydü.<br/><br/>patlamanın şok dalgaları dünyayı defalarca turlarken, gökyüzünü kaplayan sülfürik asit ve volkanik cam parçacıkları güneş ışığını bloke etti. bu sadece havanın soğuması değil, fotosentezin durması demekti. bitkiler öldü, ardından otçullar ve besin zincirinin tepesindekiler... dünya, yıllarca süren ve sıcaklığın aniden 10-15 derece düştüğü acımasız bir 'volkanik kış'a hapsoldu.<br/><br/>o dönemde homo sapiens nüfusu korkunç bir darbe aldı. bilimsel modellere göre dünya üzerindeki toplam insan sayısı 2.000 ila 10.000 kişiye kadar düştü. tüm insanlık, ortalama bir stadyumu bile dolduramayacak kadar azalmıştı. soyumuz tükenmek üzereydi.<br/><br/>peki, bu cehennemde nasıl hayatta kaldılar?<br/><br/>hikayenin en çarpıcı, en insani kısmı aslında burası. bu dönem, insan zihninin en büyük sınavıydı. araştırdıkça gördüm ki; o "karanlıkta" sadece şans eseri değil, davranışlarını değiştirerek hayatta kalmışlar. iç kesimlerde ormanlar kuruyup çöle dönüşürken atalarımız stratejik bir hamleyle kıyılara, özellikle güney afrika'daki pinnacle point mağaralarına sığınmışlar. okyanus, hem dondurucu soğuğa karşı ılıman bir sığınaktı hem de tükenmez bir besin kaynağıydı.<br/><br/>insanlık tarihinde belki de ilk kez, hayatta kalmak kaba kuvvetten ziyade zekaya ve adaptasyona bağlı hale geldi. av bulamayan insanlar menülerini değiştirdi; gelgitleri takip etmeyi öğrenip protein zengini kabuklu deniz canlılarıyla beslenmeye başladılar. kaynaklar kısıtlı olduğu için taş aletlerini küçülterek daha verimli "mikrolit" teknolojileri geliştirdiler. en önemlisi de, o güne kadar birbirine uzak duran klanlar, hayatta kalmak için mecburen geniş sosyal ağlar kurdu. yani toba bizi sadece azaltmadı; bizi daha zeki, daha teknolojik ve daha sosyal olmaya zorladı. o darboğazdan geçenler, sadece en güçlüler değil, en iyi işbirliği yapanlardı.<br/><br/>işte bugün yaşayan herkes yani hepimiz; o dondurucu,karanlık ve umutsuz yıllarda hayatta kalmayı başarmış o küçük, dirençli grubun torunlarıyız. belki çok ılık bir slogan gibi gelecek ama şu bir gerçek ki biz, teknik olarak o "genetik darboğazdan" (genetic bottleneck) geçmiş, yok olmaktan son anda kurtulmuş tek bir aileyiz.<br/><br/>meraklısı için kaynaklar:<br/><br/>bu konuyu derinleştirmek isterseniz akademik literatürün "kurucu babası" sayılan stanley h. ambrose'un 1998 tarihli "late pleistocene human population bottlenecks..." makalesi (journal of human evolution) her şeyin çıkış noktasıdır.<br/><br/>"volkanik kış" terimini bilimsel zemine oturtan çalışma için nature'da yayınlanan rampino &amp; self imzalı 1992 tarihli makaleye bakabilirsiniz. ayrıca genetik verilerle nüfusun 10 binin altına düştüğünü ispatlayan harpending ve ekibinin pnas çalışmalarını inceleyebilirsiniz.<br/><br/>tabii bilimde her zaman karşıt görüş vardır; "insanlar o kadar da etkilenmedi, herkes ölmedi" diyen güçlü bir antitez okumak isterseniz de, nature communications'da yayınlanan clarkson ve ekibinin 2020 tarihli (özellikle hindistan bulgularına dayanan) çalışması ufkunuzu daha da açacaktır.<br/><br/>kaynak:<br/><br/>1. late pleistocene human population bottlenecks, volcanic winter, and differentiation of modern humans / stanley h. ambrose (university of ıllinois) / journal of human evolution (1998): ambrose, bu makalede volkanik kışın genetik darboğaza (bottleneck) yol açtığını ve bunun modern insanın evrimini hızlandırdığını iddia eden kişidir. okuyacağın her şeyin çıkış noktası burasıdır.<br/><br/>2. volcanic winter and accelerated glaciation following the toba super-eruption / michael r. rampino &amp; stephen self / nature (1992): patlamanın atmosferik etkilerini modelleyen, "volkanik kış" terimini bu olay için bilimsel zemine oturtan temel çalışmadır.<br/><br/>3. human population size, selection, and divergence / henry harpending, lynn jorde et al. / pnas (proceedings of the national academy of sciences): bu çalışmalar, insan popülasyonunun geçmişte 10.000 kişinin altına düştüğünü genetik varyasyonlara bakarak ispatlayan çalışmalardır. toba teorisi bu veriyi alıp "suçlu volkandır" demiştir.<br/><br/>4. human occupation of northern ındia spans the toba super-eruption ~74,000 years ago/ chris clarkson, petraglia et al. / nature communications (2020): bu çok yeni çalışma, hindistan'daki (patlamaya çok yakın bir yer) insanların patlamadan önce ve sonra aynı aletleri kullanmaya devam ettiğini kanıtladı. yani "herkes öldü" teorisine karşı "hayır, insanlar sandığımızdan daha dirençliydi" diyen en güçlü karşı antitezdir.
  </div>]]></description><guid>https://eksisozluk.com/entry/180110863</guid><pubDate>Fri, 28 Nov 2025 09:19:00 -0000</pubDate><dc:creator><![CDATA[lufermeraklisi]]></dc:creator></item><item><title>[2025/11/28] 2. mustafa cengiz</title><link>https://eksisozluk.com/entry/180110850</link><description><![CDATA[<div class="content content-expanded">
    galatasarayımızın 37. başkanı mustafa cengiz’i vefatının 4. yıl dönümünde sevgi, saygı ve rahmetle anıyorum. <br/><br/>zor bir dönemde taşın altına elini koyarak sorumluluk alan, florya’yı yeniden kulübe kazandıran, galatasaray adası’ndaki yıllardır süren işgal sorununu çözüp adayı kulübün haklarına kavuşturan ve uefa’dan alınabilecek men cezasını engelleyerek kulübün geleceğini koruyan büyük bir başkandı. “inna fetahna leke fethan mübina” diyerek kadıköy’deki seriyi bitirmesi de camianın hafızasında unutulmaz bir yer tuttu.<br/><br/>görevi sırasında kansere yakalanmasına rağmen, hastalığına aldırmadan kulübün her kuruşunun hesabını yapan, kendini zengin etmek için değil gerçekten armaya gönülden bağlı olduğu için hizmet eden bir başkandı. <br/><br/>başkanlığı döneminde galatasaray, uefa’dan men cezasını önleyerek iki yıl üst üste şampiyonlar ligi’ne katılma hakkı elde etti ve bu sayede borçlarını çevirebildi. florya arazisini düşük bir bedelle yeniden satın alarak kulübün geleceği için stratejik bir adım attı. rams park’ın çatısına kurulan güneş enerji sistemi sayesinde kulübü yıllık milyonlarca liralık elektrik masrafından kurtardı. tüm borçları tl’ye çevirerek galatasaray’ı dolar-kur riskinden uzaklaştırdı.<br/><br/>türkiye’de transfer piyasasının nasıl işlediğini, “futbolcular önce galatasaray’a gelir; anlaşamazsak iki-üç kat paraya başka kulübe giderler. galatasaray türkiye’de futbolun kıblesidir” diyerek özetledi.<br/><br/>fatih hocanın istediği birçok ismi son sezon hariç aldı; ancak alınan bazı oyuncuların beklenen katkıyı sağlayamaması nedeniyle haksız yere eleştirilen taraf oldu. 3 ay falcao diyen taraftar için falcao'yu aldı diye yine hata kendisine kaldı. yine de, kulübün geleceğini tehlikeye sokacak hiçbir adıma izin vermemeye çalıştı. <br/><br/>irfan can transferinde söylediği şu sözler, onun galatasaray döneminde nasıl bir başkanlık olduğunu çok daha iyi anlatıyor: “çekleri yazarım mayıs sonrasına, faizini de eklerim, sonra da giderim. bana engel olabilecek bir güç var mı? yok! ama ben yapmam. iki alkış alacağım diye galatasaray’ın geleceğini karartmam! bana istedikleri kadar beceriksiz desinler!” zaman, rahmetliyi haklı çıkardı. irfan can kahveci’nin 6 yıllık fenerbahçe kariyerinde doğru dürüst katkı verdiği yalnuzca bir sezon var. rahmetli başkanın o günkü kararlılığının ne kadar doğru olduğunu zaman gösterdi.<br/><br/>sportif başarı açısından avrupa’da başarılar elde edilmese de, ligde iki yıl üst üste kazanılan şampiyonlukla birlikte mali yönden sergilediği başarılar yadsınamaz. faruk süren, ünal aysal ve dursun özbek gibi başkanlar sportif başarı olarak daha parlak dönemler yaşamış olabilir ancak benim için galatasaray başkanlığını en layıkıyla yapan, duruşuyla, karakteriyle ve kulübe adanmışlığıyla yeri en ayrı olan başkan mustafa cengiz’dir.<br/><br/>galatasaray için sadece lafla değil, gerçekten can veren bir insandı. başkanımızı rahmetle ve büyük bir minnetle anıyorum.
  </div>]]></description><guid>https://eksisozluk.com/entry/180110850</guid><pubDate>Fri, 28 Nov 2025 09:18:00 -0000</pubDate><dc:creator><![CDATA[kylee ramos]]></dc:creator></item><item><title>[2025/11/28] 3. imla ile kafayı bozmuş güruh</title><link>https://eksisozluk.com/entry/180113958</link><description><![CDATA[<div class="content content-expanded">
    bu bana çok karakteristik bir özellik gibi geliyor. noktasız virgülsüz yazan birini pek ciddiye alamıyorum. bir de adı sözlük olan bir yerde düzgün imla beklentisi son derece makul olmalı.<br/><br/>karakteristik diyorum ya geçenlerde otobüste birisi üç saat boyunca konuştu durdu. konuşa konuşa birisiyle akraba çıktılar artık. ama otobüsü o kadar domine etti ki muavin arka taraflara geçmesini rica etmek zorunda kaldı bir yerde. o adamı oturduğum dönercide de gördüm sonra. "5 dürüm alsam x lira olur mu?" pazarlığı yapıyordu dönerciyle. şimdi bu adamın imlasının düzgün olabilme ihtimali yok, tamam mı?<br/><br/>nakliyeciden fiyat teklifi alırken bile düzgün yazanını tercih ediyorum.
  </div>]]></description><guid>https://eksisozluk.com/entry/180113958</guid><pubDate>Fri, 28 Nov 2025 13:05:00 -0000</pubDate><dc:creator><![CDATA[frankenstein quasimodo]]></dc:creator></item><item><title>[2025/11/28] 39. almanya</title><link>https://eksisozluk.com/entry/180107805</link><description><![CDATA[<div class="content content-expanded">
    yani seye biraz seviniyo gibiyim, biz muasir medeniyetler seviyesine cikamadik, ama nasil basardilarsa o medeniyetler bizim seviyemize inmeye basladi hafiften. atam, su hayatta her seyi dogru manifestleyeceksin bak, dedigin tutuyor ama iste gidis yolu sikinti oldu. simulasyona promptu dogru verememissin. tum dunya kocaman bi pakistan olacak gibi elli sene sonra. biz de tabii bos durmuyoruz cunku, biz de seviyeyi daha da indirmenin pesindeyiz.
  </div>]]></description><guid>https://eksisozluk.com/entry/180107805</guid><pubDate>Fri, 28 Nov 2025 01:21:00 -0000</pubDate><dc:creator><![CDATA[bugun saat 6 gibi sarki soyluyodum]]></dc:creator></item><item><title>[2025/11/28] 40. likya yolu</title><link>https://eksisozluk.com/entry/180115159</link><description><![CDATA[<div class="content content-expanded">
    fethiye'den antalya'ya uzanan 520 kmlik dünyanın en güzel yürüyüş rotası. tek seferde hepsini yürümek çok zor. yürümek için en güzel zamanlar bahar ayları ve sonbahar geçişleri. yaz ayında yürümek hiç akıllıca değil. <br/><br/>1-4 kasım arası kayaköy-kaleköy arasında 55 km yürüme fırsatım oldu. hayatımda unutamayacağım bir deneyimdi. kaş'ı yeşilliğiyle, deniziyle her açıdan görüp yürüdüm ve aşık oldum. yol boyunca hayranlıkla birçok <a class="url" href="https://soz.lk/i/hq404wi2" rel="nofollow noopener" target="_blank" title="https://soz.lk/i/hq404wi2">manzara</a> izledim. <br/><br/>tecrübelerime dayanarak yürümek isteyenlere birkaç önerim olacak;<br/><br/>-tek başına yürümek için uygun bir yol değil. elbette tek yürünebilir fakat doğaya hiçbir zaman tek başına gidilmesini önermem. dağcılık eğitimleri almış, sportif faaliyetleri olan biri olarak yazıyorum. başınıza ne zaman bir şey geleceğini bilemezsiniz.<br/>-konaklamayı çadırla yapacaksanız gereksiz hiçbir şey almadan yürümek zorundasınız. yürüdükçe geçen her bir dakikada çantanın ağırlığının da artıyor gibi hissettireceğini bilin.<br/>-yanınıza bolca çorap ve bolca temiz tişört alın. en az 1,5 litre su taşıyıp içecek şekilde yola çıkın.<br/>-yoldaki çalı çırpı çiziklerine karşı uzun, aynı zamanda şort olabilen bir hiking pantolonu giymek hayatınızı kolaylaştıracaktır. bir polar ve yağmurluk da mutlaka edinin.<br/>-bilekli bir yürüyüş ayakkabınız olsun. vibram tabanlı bir ayakkabı işinizi daha da rahatlatır.<br/>-baton kullanmayacağınızı düşünseniz bile alın, batonsuz gitmeyin. özellikle inişlerde dizinize binecek yükü hafifletmek ve ertesi gün daha az ağrıyla yürüyebilmek için baton kullanmayı alışkanlık edinin.<br/>-mutlaka şapka alın. her türlü hava koşuluna hazırlıklı olun.<br/>-kuru yemişler, enerji barları hayatınızı kurtaracak. öğle yemeğinin yanında meyve ve sıvı alımını ihmal etmeyin.<br/>-işaretleri dikkatli okuyun. <a class="url" href="https://soz.lk/i/n6hyr3v5" rel="nofollow noopener" target="_blank" title="https://soz.lk/i/n6hyr3v5">görsel</a> en iyi rehberiniz olacak (bkz: <a class="b" href="https://www.eksisozluk.com/?q=wikiloc">wikiloc</a>) uygulamasını çevrimdışı da kullanabilirsiniz. <br/>-keyif almaya bakın. saatlerce temiz havada yürümek size o kadar iyi hissettirecek ki. bu yürüyüş sayesinde bedava terapi yapmış olacaksınız.<br/>-yürüyeceğiniz bazı güzergahlarda market, konaklama ihtiyacı giderebilirsiniz ama genel olarak hiçliğe alışın ve tam tedarikli gidin. bu işin şakası olmaz.<br/>-yanınızda mutlaka mayo olsun. kasım ayında yüzülür mü derken <a class="url" href="https://soz.lk/i/dvbelubc" rel="nofollow noopener" target="_blank" title="https://soz.lk/i/dvbelubc">denizden</a> çıkamadım.<br/>-bolca fotoğraf çekin. paylaşmak için değil, döndükten sonra bakıp o anları hatırlamak için gerekecek. nelere şahit olduğunu görmek insana en zor zamanlarında mutluluk veriyor.<br/><br/>yola çıkın. insanlar bu yollardan nasıl yürümüş, nerelerde yaşamış hepsini düşünün, hayal edin. bu coğrafyaya <a class="url" href="https://soz.lk/i/eviw26zp" rel="nofollow noopener" target="_blank" title="https://soz.lk/i/eviw26zp">aşık</a> olacaksınız. hayatınızın en güzel tecrübelerinden birini yaşayın. ayağınıza kuvvet, herkese keyifli yürümeler dilerim.
  </div>]]></description><guid>https://eksisozluk.com/entry/180115159</guid><pubDate>Fri, 28 Nov 2025 14:23:00 -0000</pubDate><dc:creator><![CDATA[kucuksaat]]></dc:creator></item><item><title>[2025/11/28] 41. telefonu sessizde kullananların elit tipler olması</title><link>https://eksisozluk.com/entry/180108888</link><description><![CDATA[<div class="content content-expanded">
    elit miyim bilmiyorum ama, benim yaptığım şeydir. gece uyurken de, insan içindeyken de zır zır ötmesini, başkalarına rahatsızlık vermesini istemediğimden sürekli sessizde ve titreşimde kullanıyorum.
  </div>]]></description><guid>https://eksisozluk.com/entry/180108888</guid><pubDate>Fri, 28 Nov 2025 02:56:00 -0000</pubDate><dc:creator><![CDATA[vezz]]></dc:creator></item><item><title>[2025/11/28] 42. fatih altaylı</title><link>https://eksisozluk.com/entry/180106973</link><description><![CDATA[<div class="content content-expanded">
    adamı sırf biraz elit, dededen zengin, dünya görmüş geçirmiş filan diye bu anadoluluk kompleksiyle tutuyorlar. o aşağılık kompleksi o kadar tehlikeli bir şeydir ki; böyle insanların belirli mevkilere gelmesi de o derece tehlike yaratıyor maalesef. ne iki satır eleştiri hazmederler ne de nesillerdir daha iyi olanaklarla varoluşlarını sürdürmüş insanlara tahammülleri vardır. <br/><br/>fakirler zenginleri sevmez<br/>okumamışlar iyi eğitimlileri sevmez<br/>çirkin demek istemiyorum da hadi diyeyim -her manada- çirkinler, güzelleri sevmez.<br/>hatta var ya; çok net, fesatlar, kötüler, dedikoducular da iyi kalpli kendi hâlinde insanları sevmez. <br/>o insanın hiçbir şeyini kıskanmasa, iyi insan olmasını kıskanan insanlar vardır.<br/><br/>bu da böyle sosyal antropolojik bir tespitimdi. <br/><br/>geçmiş olsun fatihciğim canım, biz senin görgünü, kıymetini, pek çok hâlini seviyoruz. gördüklerini bildiklerini dinlerken de hiçbir aşağılık kompleksine kapılmadan tefekkür ve samimiyetle mutlu oluyoruz. sen bilim, tarih, seyahat, yemek, içki, saat, siyaset anlat; biz dinleriz.
  </div>]]></description><guid>https://eksisozluk.com/entry/180106973</guid><pubDate>Fri, 28 Nov 2025 12:08:00 -0000</pubDate><dc:creator><![CDATA[bu su]]></dc:creator></item><item><title>[2025/11/28] 43. the hunt for red october</title><link>https://eksisozluk.com/entry/180109339</link><description><![CDATA[<div class="content content-expanded">
    (bkz: <a class="b" href="https://www.eksisozluk.com/entry/27987645">#27987645</a>)<br/>burada bahsedilen diller arası geçiş yöntemi, daha önce başka bir filmde de kullanılmıştı (bkz: <a class="b" href="https://www.eksisozluk.com/?q=judgment+at+nuremberg%2f%40epistula">judgment at nuremberg/@epistula</a>).<br/><br/>ama bu filmdeki geçiş bence hakikaten daha dâhiyane.<br/><a class="url" href="https://youtu.be/uEvwbxcRaCQ" rel="nofollow noopener" target="_blank" title="https://youtu.be/uEvwbxcRaCQ">mevzubahis sahne</a>.<br/><br/>tabii öncelikle performansı sahneleyen oyuncunun çok sevdiğim <a class="b" href="https://www.eksisozluk.com/?q=peter+firth">peter firth</a> olması, en baştan sahneyi daha iyi olarak nitelendirmem için yeterli.<sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup><br/><br/>zoom kullanılma fikri nuremberg filminden zaten. ama geçişin hem rusçaya hem ingilizceye aynı şekilde aktarılmış olan ibranice bir sözcük aracılığıyla, ‘armageddon’ sözcüğü ile yapılması muhteşem bir fikir. <br/><br/>film rusça olarak başlar, birkaç dakika sonra firth’ün canlandırdığı putin karakteri kitab-ı mukaddes’i okurken görülür:<br/>“se, idu kak tat: blazhen bodrstvuyushchiy i khranyashchiy odezhdu svoyu, chtoby ne khodit yemu nagim i chtoby ne videli sramoty yego. ı on sobral ikh na mesto, nazyvayemoye po-yevreyski <a class="b" href="https://www.eksisozluk.com/?q=armageddon">armageddon</a>, and the seventh angel poured out his vial into the air; and there came a great voice out of the temple of heaven, from the throne, saying, ıt is done.”<br/><br/>vahiy 16: 15–17<br/>“işte hırsız gibi geliyorum! çıplak dolaşmamak ve utanç içinde kalmamak için uyanık durup giysilerini üstünde bulundurana ne mutlu! üç kötü ruh, kralları ibranice <a class="b" href="https://www.eksisozluk.com/?q=armagedon">armagedon</a> denilen yere topladılar. yedinci melek tasını havaya boşalttı. tapınaktaki tahttan yükselen gür bir ses, ‘tamam!’ dedi.”<br/><br/>nihayetinde film, peter firth’ün armageddon sözcüğünü telaffuz etmesinin ardından tamamıyla ingilizce olarak akar.
  </div>]]></description><guid>https://eksisozluk.com/entry/180109339</guid><pubDate>Fri, 28 Nov 2025 04:48:00 -0000</pubDate><dc:creator><![CDATA[epistula]]></dc:creator></item><item><title>[2025/11/28] 44. bryan cranston</title><link>https://eksisozluk.com/entry/180110251</link><description><![CDATA[<div class="content content-expanded">
    çok uzun süredir içimde tuttuğum bir itirafım var:<br/><br/><a class="b" href="https://www.eksisozluk.com/?q=malcolm+in+the+middle">malcolm in the middle</a>'da gösterdiği performans, <a class="b" href="https://www.eksisozluk.com/?q=breaking+bad">breaking bad</a>'dan daha üstün bence. komediyi başarmak, drama oynamaktan daha zor ve hal tam bir oyun hamuru. walter white'a kattığı yorumu asla küçümsemiyorum, lakin karakter öyle sağlam kurgulanmış ki; ortalama yeteneğe sahip bir drama oyuncusunun elinde de parlardı. yani tabii ki bryan cranston sayesinde efsaneleşmiş bir rol olduğu şüphe götürmez. fakat başkasının ellerinde de efsane olmasa bile öne çıkardı heisenberg. bilmem derdimi anlatabildim mi.<br/><br/>halbuki üzümlü kekim hal öyle mi. çocuk ruhlu, alelade bir sitcom babası olarak yazılmış. dominant lois karşısında kolaylıkla unutulacak ve gözden kaçacak bir karakter. lakin bryan cranston karakteri öyle bir giyiyor ki, dizinin ağırlık merkezini kendisine doğru kaydırmayı başarıyor. yüzündeki ufak bir mimikten, sesindeki minik bir çatlamadan, hareketlerindeki küçücük nüanlardan mizahı öyle güzel yediriyor ki, sabahlara kadar övsem yine de hakkını veremezmişim gibi geliyor. <br/><br/>bu adam tam bir vücut vitüözü. daha ötesi yok.
  </div>]]></description><guid>https://eksisozluk.com/entry/180110251</guid><pubDate>Fri, 28 Nov 2025 08:21:00 -0000</pubDate><dc:creator><![CDATA[protaktinyum]]></dc:creator></item><item><title>[2025/11/28] 45. hollanda</title><link>https://eksisozluk.com/entry/180117753</link><description><![CDATA[<div class="content content-expanded">
    canınız türk lezzeti çektiğinde nefsi köreltebileceğiniz yer sayısı gittikçe fazlalaşan ülke. deneyimlerim sonucu(birkaç tanesini denemedim ve belirttim) rotterdam ağırlıklı olsa da hollanda geneli kabaca aşağıdaki liste, alfabetik sırayla, oluştu. derleme olduğundan ortalama lezzete sahip yerler de mevcut, mekanlara gidilmeden kişisel araştırma gerekebilir :)<br/><br/>*baklava<br/>- amsterdam : bereket baklava, şerifoğlu <br/>- eindhoven: antep tatlısı<br/>- rotterdam : şerifoğlu, pare, şölen, almina, antep patisserie<br/>- utrecht: sultan baklava<br/>- zaandam: mozaiek<br/><br/>*cağ kebap<br/>- rotterdam: başkent restaurant<br/>- venlo: kardeşler cağ kebap<br/><br/>*çiğ köfte: instagram üzerinden erim's kitchen, dost çiğköfte sipariş alıp eve gönderiyorlar. helinelam(rotterdam) ve ay-mi( eindhoven) da evden teslim olarak çalışıyor. marketlerde de el-aziz çiğ köfte satılıyor.<br/><br/>*döner<br/>- amsterdam: atilla turkish food, farmet<br/>- den haag: saray restaurant, çadır restaurant<br/>- rotterdam: harbii döner, nirvana by hkiki, nefis kebap ve mansion by köşk<br/>- zaandam: ta-ka ve ince döner<br/><br/>*kebap: çok fazla kebapçı olmasına rağmen en mutsuz oldugum kategori burası. suriye/iran/orta doğu restaurantlarındaki kebaplar benim damak tadıma daha uygun, onlara da şans verilebilir.<br/>- amsterdam: ali ocakbaşı, çınar ocakbaşı, orontes, kebaphan, kebapçı, yavuz usta<br/>- rotterdam: ganii kebap, simurg, nefis kebap, başkent restaurant, dürüm evi, ezzo, mezze<br/><br/>*lahmacun<br/>- amsterdam: effendy ve kebaphan<br/>- rotterdam: latadia( beyran da var), antep patisserie( spaanse polder şubesi) ve hane (burası da yeni açıldı, denemedim)<br/><br/>ek olarak bölgenizdeki camide de kadın kolları lahmacun veya diğer türk lezzetlerini yapıyor olabilir. <br/><br/>*peynir<br/>- güzel peynir bulmak hala sorun ama güzel annem/ güzel yayla peynirleri( mobil bir şekilde şehir şehir geziyorlar) güzel. ezineye yakın tatlar için yunan marketleri veya bulgar marketleri denenebilir ya da türk ürünleri, aşağıda açıklaması mevcut, satan yerlerde de oluyor.<br/><br/>*pide: rotterdam'da tandır, sofra pide ve pidecim<br/><br/>*sakatat: kelle paça özelinde konuşmak gerekirse atilla(amsterdam), başkent restaurant ve nefis kebap( rotterdam) ve sofram (tilburg)<br/><br/>*şarküteri: rotterdam bu konuda çok zayıf o yüzden istikamet amsterdam; emre supermarkt veya farm-et. <br/><br/>*türk ürünleri: türk marketler dışında salça, kuruyemiş, peynir, reçel, şarküteri, bakliyat ürünleri bulabileceğiniz yerler. bazılarının mağazası da var, bazıları sadece online sipariş ile çalışıyor o yüzden şehir şehir ayırmadan belirteceğim. çoğu aynı tedarikçilerden aynı ürünleri alıp, kendi etiketlerini basarak satıyor.<br/><br/>ceviz dünyası( haarlem), antep speciaal (rotterdam), noten paradijs (rotterdam), arzem noten (rotterdam), sultan noten (eindhoven), söğüt sofrası( yer belirtilmemiş).<br/><br/>*yufka <br/>- rotterdam: mayha <br/>- den haag: karadeniz yufka(yeni açıldılar denemedim)<br/>- antwerp: by dilek. burası yufkacı whatsapp gruplarının yufka getirttiği yer, rotterdam'daki bazı türk marketlerinde de( kbs ve aytaş) yufkası satılıyor.
  </div>]]></description><guid>https://eksisozluk.com/entry/180117753</guid><pubDate>Fri, 28 Nov 2025 18:00:00 -0000</pubDate><dc:creator><![CDATA[siritkankalplikumbara]]></dc:creator></item><item><title>[2025/11/28] 46. arda turan ingilizcesi</title><link>https://eksisozluk.com/entry/180112949</link><description><![CDATA[<div class="content content-expanded">
    sadece toksik türk vatandaşlarının sorguladığı bir ingilizcedir büyük ihtimalle. yabancı dil hayatına muhtemelen 18 yaşından sonra girmiş, dar gelirli bir ailenin düz lise mezunu oğlu olarak kısıtlı gramer ve kelime bilgisiyle derdini açık bir şekilde anlatabiliyor. o ingilizce ile dünyanın en büyük kulüplerinde de oynamış, şimdi aynı ingilizceyi kullanarak yabancı bir ülkede teknik direktörlük yapıyor.<br/><br/>yurt dışında bir global markanın merkez ofisinde, 30 milletten insanla çalışıyorum. her seviyeden, her aksandan ingilizceyle sürekli iç içeyim; bir kişinin başka birinin ingilizcesini sorguladığına hiç tanık olmadım. aksine, kendine güvenmeyen, sunumlarda gerilen biri varsa, ortamdaki diğerleri genelde “çok iyisin, merak etme, devam et” diye motive ediyor.<br/><br/>bu dil polisliği ezikliğini türkiye sınırları dışında asla görmedim. ve iddiaya girerim, arda turan’ın ingilizcesini yerenlerin yüzde doksanının kendi ingilizcesi b1–b2 seviyelerinde geziyordur, utanıp sıkılmaktan ve rezil olma korkusundan gündelik herhangi bir muhabbette dahi iki cümle kurana kadar ter döküyorlardır.<br/><br/>bir salın, bırakın insanlar kendilerini ifade edebildikleri ingilizceyi rahat rahat konuşsun.
  </div>]]></description><guid>https://eksisozluk.com/entry/180112949</guid><pubDate>Fri, 28 Nov 2025 17:08:00 -0000</pubDate><dc:creator><![CDATA[abendrot]]></dc:creator></item><item><title>[2025/11/28] 47. papa 14. leo'nun iznik'i ziyaret etmesi</title><link>https://eksisozluk.com/entry/180106400</link><description><![CDATA[<div class="content content-expanded">
    olayı büyük çerçeveden değerlendirecek olursak.<br/><br/>tarihte hristiyanlığın çeşitli mezhep gruplarının bir araya toplanıp belli meseleler hakkında fikir birliğine varabilmek için toplandığı 7 tane ekümenik konsil düzenlendi.<br/><br/>bu konsillerin tamamı türkiye topraklarında gerçekleşti. <br/>1. iznik 325<br/>2. istanbul 381<br/>3. efes 431<br/>4. kadıköy 451<br/>5. istanbul 553<br/>6. istanbul 680-681<br/>7. iznik 787<br/><br/>sonrasında bazı mezhepler konsili tanımıyor hristiyanlık üzerindeki fikir birliği dağılmaya başlıyor ve nihayetinde <sup class="ab"><a data-query="burası çokomelli" href="https://www.eksisozluk.com/?q=buras%c4%b1+%c3%a7okomelli" title="(bkz: burası çokomelli)">*</a></sup> 1053 yılında doğu ve batı kiliseleri (katolik, ortodoks) birbirini aforoz ederek karşılıklı olarak dinden çıkartıyor.<br/><br/>zaman içerisinde kanlı bıçaklı olan ilişkiler zamanla normalleşirken 1965 yılında papa ve patrik birbirlerini affedip. tamam lan sen de hristiyansın ben de hristiyanım diyorlar. kronolojik olarak soğuk savaşın en çalkantılı dönemine denk gelmesi bakımından da önemlidir. <br/>son olarak da önceki papa franciscus ve fener rum patriği bartelomeos iznik konsilinin 1700. yılı bahanesi ile bir araya geleceklerdi. franciscus'un cenazesine ise bartholomeos protokolde kendisine ayrılan bishop of constantinople (ki bu papa'dan sonra 2. numaralı makamdır) koltuğuna "özel misafir" ünvanıyla katıldı. <br/><br/>21. yüzyılda hristiyanlık önündeki temel meseleler yükselen ateizm, en büyük ortodoks nüfusuna sahip rusya'ya karşı diğer batı ülkelerinin cephe alması vs. gibi konular olduğu düşünüldüğünde. bu ziyaretin 2053 yılında papa ve patriğin yeni bir ekümenik konsül toplantısı organize ederek katolik,ortodoks arası bir uzlaşı ve görüş birliğinin temelini de oluşturabilir.<br/><br/>neyse komplo teorileri ve esprili komiklikli entrylere yeterince güldüğümüze göre, hristiyanlığın tarihi merkezi yüz yıllarca türkiye toprakları olduğu aşikar. bunda hem fikiriz. tabii ki misafir edeceğiz ama üzerinden 1000 yıl geçse de sembolizm ve ezoterizme bayılan hristiyanların önemli bir kısmının içten içe buraları geri alma hayalinin olduğu konusunda da hem fikir olmalı. kendimizi savunacak konumda olabilmemiz için güçlü olmalıyız.
  </div>]]></description><guid>https://eksisozluk.com/entry/180106400</guid><pubDate>Sat, 29 Nov 2025 03:45:00 -0000</pubDate><dc:creator><![CDATA[jottar]]></dc:creator></item><item><title>[2025/11/28] 48. reddedilince hemen vazgeçen erkek</title><link>https://eksisozluk.com/entry/180113454</link><description><![CDATA[<div class="content content-expanded">
    ilgi orospusu kızımız için yanlış yapan erkektir. halbuki reddedilse bile vazgeçmeyecek, ilgi vermeye devam edecek, kızımız asıl hoşlandığı çocuk ile ilgilenirken bu saftirik fino köpeği gibi kızımızın ağzının içine bakan erkek de kızımızın egosunu tatmin etmeye devam edecektir.<br/><br/>bak 1 hafta ilgi göster, adeta ilgi kompozisyonu yaz onu için vereceği cevaplar " hımm öyle mi, tatlı gülen surat" falan olur. 8. gün o ilgiyi verme " noldu vazgeçtin herhalde sonunda " diye mesaj atar. niye çünkü ilgi orospusudur. <br/><br/>arkadaşlarına seni " offf bu salak da benden deli gibi hoşlanıyor istemiyorum diyorum anlamıyor " diye anlatır. halbuki istemiyorsan engelle geç değil mi yok dedim ya ilgi orospusu o ilgiye aç, muhtaç.
  </div>]]></description><guid>https://eksisozluk.com/entry/180113454</guid><pubDate>Fri, 28 Nov 2025 12:31:00 -0000</pubDate><dc:creator><![CDATA[pozisyon ofsayt]]></dc:creator></item></channel></rss>