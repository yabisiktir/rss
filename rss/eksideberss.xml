<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-12-04 23:15:52.125924</lastBuildDate><item><title>[2025/12/03] 1. google maps</title><link>https://eksisozluk.com/entry/180223046</link><description><![CDATA[<div class="content content-expanded">
    işletme sahibiyseniz google maps' te görünmek çok kritik. bu artık işletmeler için dijital tabela ve fiziksel tabeladan bile daha önemli. ve ayrıca bu tabelayı parlatmanın kuralları var.<br/>google maps' te ilk sıralarda görünmek şans işi değil, bir algoritma işi. fakat bir şekilde, işletmelerin %90’ı google’ın önem verdiği sinyallerin yarısını bile kullanmıyor. sonra da yok müşteri gelmiyor , arama sonuçlarında görünmüyoruz diye şikayet ediyorlar.<br/><br/>bu konuyu biraz araştırdım; google’ın kullanıcı dokümanlarından, locale seo uzmanlarının yönlendirmelerine kadar birçok kaynağı okudum. ortaya işletme sahiplerinin işine gerçekten yarayacak bir mini rehber çıktı.<br/><br/>buraya bırakıyorum:<br/><br/>1) google maps’te görünürlüğün 3 ana kriteri var<br/>google’ın resmi olarak ifade ettiği sıralama formülü şu üç değişkenden oluşuyor:<br/><br/>- relevance (alaka): işletme, aranan hizmetle ne kadar örtüşüyor?<br/>- distance (mesafe): kullanıcıya ne kadar yakınsın?<br/>- prominence (öne çıkma değeri): internetteki toplam itibarın.<br/><br/>işletme sahiplerinin asıl yükseltebildiği kısım 1 ve 3. mesafe (distance) sabit ama diğer ikisini optimize etmek seni görünmez halden ilk 3’e taşır.<br/><br/>2) kategori seçimi çok önemli hatta oyunun yarısı<br/>google’ın kendi local ranking guidelines dokümanlarında söylediği şey çok net. yanlış kategori seçimi, işletmeyi otomatik olarak geri iter. çoğu işletme en büyük hatayı burada yapıyor.<br/>örneğin: kuaför, sadece kuaför seçmiş ama rakipleri güzellik salonu, saç tasarım stüdyosu, cilt bakımı gibi yan kategoriler eklemiş<br/>sonuç: rakip yukarı çıkar, sen stabil kalırsın.<br/>çözüm: google maps’te rakiplerini aç -&gt; en çok etkileşim alan kategorilere bak -&gt; aynısını birincil kategori olarak seç -&gt; sonra 2–3 yan kategori ekle.<br/><br/>3) açıklama alanı lay lay lom değil, küçük bir seo metnidir. doğru içerik olması gerekiyor.<br/>google bu bölümü tarıyor. yani x ilçesinde y hizmetini veren işletmeyiz yazıp geçmek eşittir kayıp.<br/>doğru kullanım şöyle: semt + hizmet + ana uzmanlık = ilk cümlede<br/>750 karakterlik alanın tamamı doldurulmalı<br/>insanların aradığı gerçek anahtar kelimeler geçmeli (örn: ortodonti fiyatları, kırmızı et restoranı, oyun alanı olan cafeler)<br/>bu bölümü optimize eden işletmelerde ortalamada %25 daha fazla profil ziyareti ve %18 daha fazla telefon araması görülmüş (brightlocal, whitespark verileri böyle diyor).<br/><br/>4) fotoğraf ve video, google için yaşıyor sinyalidir. kaliteli ve güzel fotolar lazım. google maps algoritmasında regular activity signal diye bir kavram var.<br/>yani profilinizin canlı olduğunu ölçen bir metriktir. haftada 2 fotoğraf + 1 video yükleyen işletmeler, yüklemeyenlere göre, daha hızlı indeksleniyor, bir tık daha yukarı çıkıyor. google bunu açıkça söylemiyor ama saha dataları bunu doğruluyor.<br/><br/>5) yorum sayısı değil, yorumun zaman çizgisi önemli. yorum dolduracağım diye kendinizi blocklatmayın. çoğu işletme puanım yüksek, yorumum çok diye rahatlıyor ama google’ın algoritması şuna bakıyor : <br/>- son yorum ne kadar yeni?<br/>- yorumlar düzenli geliyor mu?<br/>- kullanıcı fotoğraf yüklemiş mi?<br/>- yoruma işletme yanıt vermiş mi?<br/><br/>örneğin 50 yorumun var ama son yorum 6 ay önce o zaman geriye düşersin.<br/>buna karşılık 20 yorumun var ama her hafta 1 tane geliyor o zaman da yükselirsin.<br/>çünkü google diyor ki: "bu işletme aktif olarak talep görüyor"<br/><br/>6) sorular &amp; cevaplar bölümünü kimse kullanmıyor ama etkisi çok büyük. <br/>google maps'te soru sor bölümü var. işletmeler bunu boş bırakıyor ama algoritma için burası önemli bir alan.<br/><br/>- semt soruları<br/>- fiyat soruları<br/>- hizmet detayları<br/>- çalışma saatleri<br/>- erişilebilirlik bilgiler<br/><br/>bunları siz cevapladığınızda google profilinizi daha açıklayıcı buluyor sıralamaya etki ediyor. çoğu işletme bu avantajı bilmiyor.<br/><br/>7) haftalık düzenli içerik, google’ın gözünde sizi trend işletme yapar. bu iş restaurant için de geçerli, kuaför için de, kliniğiniz için de. haftalık küçük gönderiler bile (bu hafta kampanyamız var, yeni hizmetimiz geldi, ekibimize katılan yeni uzman vb.) google için bir sinyal. yeni bu işletme aktif, güncel, talep görüyor.<br/>brightlocal araştırması diyor ki "haftada 1 gönderi paylaşan işletmelerin telefonla arama oranı %17 artıyor."<br/><br/>8) en hızlı sonuç getiren kombinasyon<br/>saha datalarına göre en etkili formül: doğru kategori + güncel açıklama + düzenli fotoğraf/video + taze yorum + haftalık gönderi<br/><br/>bu 5’liyi uygulayan bir işletmenin: 3–6 hafta içinde görünürlüğü ciddi şekilde artıyor ve çoğu işletme haritaya geri dönüyor. fiziksel müşteri trafiği ölçülebilir şekilde yükseliyor. bu, reklam değil yani google’ın kendi algoritmasının işleyişi.<br/><br/>özet olarak işletmenisine bu kuralları uygulayanlar 3 haftada ilk sıralara çıkıyor, uygulamayanlar müşteri yok diye şikayet etmeye devam ediyor.
  </div>]]></description><guid>https://eksisozluk.com/entry/180223046</guid><pubDate>Wed, 03 Dec 2025 15:21:00 -0000</pubDate><dc:creator><![CDATA[uc bucuktan dort]]></dc:creator></item><item><title>[2025/12/03] 2. köylülerin lakap takarken çok insafsız olması</title><link>https://eksisozluk.com/entry/180216151</link><description><![CDATA[<div class="content content-expanded">
    sadece bir defa pantolonu yırtılıp beyaz donu göründü diye ak göt diye lakap takılan bir amca tanıyorum. düşünün 15 yaşındasın eve dönerken pantolonun ağaç dalına takılıyor eve gidene kadar bir iki kişiye rastlıyorsun ve 70 yaşına kadar seni ak göt diye çağırıyorlar hatta torunlarından bahsederken bile ak götün torunu diye bahsediyorlar.
  </div>]]></description><guid>https://eksisozluk.com/entry/180216151</guid><pubDate>Wed, 03 Dec 2025 06:21:00 -0000</pubDate><dc:creator><![CDATA[kaanarici06]]></dc:creator></item><item><title>[2025/12/03] 3. antalya</title><link>https://eksisozluk.com/entry/180220301</link><description><![CDATA[<div class="content content-expanded">
    tarihi kaleiçi evleri bölüm 1<br/><br/>1900'lü yılların başında antalya'nın en zengin insanı ömer lütfü lülü efendinin kaleiçi'ndeki konağı.<br/><br/><a class="url" href="https://soz.lk/i/kfze3kkq" rel="nofollow noopener" target="_blank" title="https://soz.lk/i/kfze3kkq">görsel</a><br/><br/><a class="url" href="https://soz.lk/i/bwdg2bxr" rel="nofollow noopener" target="_blank" title="https://soz.lk/i/bwdg2bxr">görsel</a><br/><br/>aslında malikane desek daha doğru, zira 2.300 m2'lik bir alana oturuyor. ilk fotoğrafta mülkün büyüklüğü anlaşılmadığı için sınırları çizilmiş hali ile;<br/><br/><a class="url" href="https://soz.lk/i/i5i1c10w" rel="nofollow noopener" target="_blank" title="https://soz.lk/i/i5i1c10w">görsel</a><br/><br/>mermerli banyo sokağı üzerindeki konağın günümüzdeki sahibi, rixos otellerinin sahibi fettah tamince'dir.<br/><br/>ömer lütfü lülü efendi tıpkı meşhur bileydi ailesi gibi mısır'dan antalya'ya gelmiş, kereste ticareti yapıyormuş. bazı kaynaklar bizzat 2. abdülhamit'in daveti ile antalya'ya geldiğini yazar, bazı kaynaklara göre ise osmanlı’ya karşı savaş açan ve 1832’de kısa bir dönem için antalya’yı da ele geçiren kavalalı ibrahim paşa’nın şehre getirdiği mısırlı arap tüccarlardan olduğu dile getirilir. <br/><br/>1910 yılında tahtacı adı verilen antalya'nın yerlisi aleviler tarafından manavgat tarafında pusuya düşürülerek öldürülmüştür. oldukça zalim, işçi sömüren biri olduğu anlatılmaktadır.<br/><br/>antalya belediye reisliği, ticaret ve ziraat odası başkanlığı gibi önemli görevlerde de bulunmuş. öldürüldükten sonra miras davası çok çetrefilli geçeceği için eşi, davaya bakan mahkemenin hakimi ile evlenmiş ve hakim yukarda gördüğünüz konağa taşınmış. :)<br/><br/>ömer lütfü lülü efendinin yaşadığı konağın haricinde bir de ofis olarak kullandığı konak var. günümüzde aspen otel adı ile işletiliyor.<br/><br/><a class="url" href="https://soz.lk/i/3m0nb7i1" rel="nofollow noopener" target="_blank" title="https://soz.lk/i/3m0nb7i1">görsel</a><br/><br/><a class="url" href="https://soz.lk/i/pp65fe2c" rel="nofollow noopener" target="_blank" title="https://soz.lk/i/pp65fe2c">görsel</a><br/><br/>ölümünden sonra antalya ticaretinin bir numaralı ailesi, yine mısır'dan göç eden bileydi ailesi olmuştur. o da daha sonra başka bir yazının konusu olacak.
  </div>]]></description><guid>https://eksisozluk.com/entry/180220301</guid><pubDate>Wed, 03 Dec 2025 12:39:00 -0000</pubDate><dc:creator><![CDATA[goldencrescent]]></dc:creator></item><item><title>[2025/12/03] 4. ikinci dünya savaşı</title><link>https://eksisozluk.com/entry/180215950</link><description><![CDATA[<div class="content content-expanded">
    ikinci dünya savaşı, hammadde yetersizliği ve jeopolitik koşullar nedeniyle almanya ve japonya'yı fantastik hareketler yapmaya ve uçuk fikirler üretmeye mecbur bırakmıştır.<br/><br/>zira <a class="b" href="https://www.eksisozluk.com/?q=kutsal+roma+cermen+imparatorlu%c4%9fu">kutsal roma cermen imparatorluğu</a> yani birinci reich'tan sonra ancak 19. yüzyılın ikinci yarısında ulusal birliğini sağlayan almanya, ihtiyaç duyduğu maden ve enerji kaynaklarının temini için sömürgecilik hareketlerinde geç kaldığı gibi avrupa'nın göbeğinde kurulu olması sebebiyle her zaman iki cepheli bir savaş riskiyle karşı karşıya kalır.<br/><br/>benzer biçimde, <a class="b" href="https://www.eksisozluk.com/?q=meiji+restorasyonu">meiji restorasyonu</a> (1868) ile merkeziyetçi ve modern devlet yapısını 19.yüzyılın ortalarında inşa edebilen japonya da kaynak sıkıntısını telafi etmek için çareyi, büyük bir açlıkla, önce kore, sonrasında çin ve uzakdoğu'nun diğer ülkelerine yayılmakta bulur.<br/><br/>böylelikle her iki devlet de 1930'larda başlayan kaynak dar boğazları, stratejik çevrelenme korkusu, ekonomik baskılar ve ideolojik dürtüler nedeniyle gerçeklikten kopuk projelere girişir. almanların <a class="url" href="https://en.wikipedia.org/wiki/Wunderwaffe" rel="nofollow noopener" target="_blank" title="https://en.wikipedia.org/wiki/Wunderwaffe">wunderwaffe</a> projelerine karşılık japonlar da kendi "mucize silah" projeleri ile onlardan eksik kalmaz.<br/><br/>bunlardan birisi de tarihte ilk ve son defa kendi sınıfını yaratmış içinde uçak taşıyabilen ı-400 sınıfı denizaltılardır: <a class="url" href="https://www.combinedfleet.com/I-400.htm" rel="nofollow noopener" target="_blank" title="https://www.combinedfleet.com/I-400.htm">sensuikan</a>.<br/><br/>fikir, pearl harbor saldırısının stratejik mimarı amiral yamamoto'nun "uçak taşıyabilen okyanus ötesi saldırı denizaltısı" vizyonundan doğar. amaç abd'nin pasifik kıyılarındaki şehirlere hava saldırıları düzenleyerek savaşı birleşik devletler ana karasına taşımak ve savaşın gidişatını psikolojik olarak tersine çevirecek bir etki yaratmaktır. bu doğrultuda 1942'de başlatılan proje ile 1960'larda nükleer balistik füze denizaltıları ortaya çıkıncaya dek dünyanın inşa edilmiş en büyük denizaltıları olarak kalacak gemiler ortaya çıkar (bkz: <a class="url" href="https://www.soest.hawaii.edu/HURL/I-400.php" rel="nofollow noopener" target="_blank" title="https://www.soest.hawaii.edu/HURL/I-400.php">ı-400: largest diesel submarine ever built</a>).<br/><br/>alman u-botlarından ve abd'nin 1940-44 yılları arasında inşa ettiği ve deniz kuvvetlerimizde de 1970'lerin başına kadar tcg preveze (<a class="url" href="https://en.wikipedia.org/wiki/USS_Guitarro_(SS-363)" rel="nofollow noopener" target="_blank" title="https://en.wikipedia.org/wiki/USS_Guitarro_(SS-363)">uss guitarro</a>) ve tcg cerbe (<a class="url" href="https://en.wikipedia.org/wiki/USS_Hammerhead_(SS-364)" rel="nofollow noopener" target="_blank" title="https://en.wikipedia.org/wiki/USS_Hammerhead_(SS-364)">uss hammerhead</a>) adları ile hizmette kalan <a class="url" href="https://en.wikipedia.org/wiki/Gato-class_submarine" rel="nofollow noopener" target="_blank" title="https://en.wikipedia.org/wiki/Gato-class_submarine">gato sınıfı</a> denizaltılardan bile büyük olan ı-400 sınıfı denizaltılar, taşıdıkları uçaklar ve devasa boyutlarıyla dönemin en benzersiz ve ileri tasarımlı gemileri arasında yer alır (bkz: <a class="url" href="https://interestingengineering.com/innovation/uncovering-i-400-japanese-submarine-aircraft-carriers-ww2" rel="nofollow noopener" target="_blank" title="https://interestingengineering.com/innovation/uncovering-i-400-japanese-submarine-aircraft-carriers-ww2">ınteresting engineering</a>).<br/><br/>yaklaşık 122 metre uzunluğunda ve 5900 ton deplasmana sahip bu dev denizaltılar, 3 adet <a class="url" href="https://en.wikipedia.org/wiki/Aichi_M6A_Seiran" rel="nofollow noopener" target="_blank" title="https://en.wikipedia.org/wiki/Aichi_M6A_Seiran">aichi m6a seiran</a> torpido bombardıman uçağı taşıyabilen özel hangarlara sahiptir. japonca "gökten gelen fırtına" anlamına gelen uçaklar, sürpriz hava saldırısı konseptine uygun olarak, yüzeye çıkarıldıktan sonra katapultla fırlatılacak ve görev sonrası tekrar hangara alınacak şekilde dizaynları ile ı-400'ü hem denizaltı hem de uçak gemisi yapan benzersiz bir tasarım haline <a class="url" href="https://www.combinedfleet.com/ships/i-400" rel="nofollow noopener" target="_blank" title="https://www.combinedfleet.com/ships/i-400">getirir</a>.<br/><br/>ancak başlangıçta 18 adet üretilmesi planlanan denizaltılar, japonya'nın kaynak sıkıntısı ve savaşın son evresindeki çöküşü yüzünden sadece üç adet olarak tamamlanabilir. hiçbiri operasyonel olarak kullanılmaz, planlanan görevler teoride kalır. spekülatif olarak <a class="url" href="https://www.historynet.com/japans-panama-canal-buster/" rel="nofollow noopener" target="_blank" title="https://www.historynet.com/japans-panama-canal-buster/">panama kanalı saldırısı</a>, ulithi atoll baskını ve <a class="url" href="https://en.wikipedia.org/wiki/Operation_PX" rel="nofollow noopener" target="_blank" title="https://en.wikipedia.org/wiki/Operation_PX">operation cherry blossom at night</a> gibi planlar yapılsa da denizaltılar hiçbirini gerçekleştiremez ve savaşın sonunda abd tarafından test amacıyla ele geçirildikten sonra, sovyetlerin teknolojiye erişimini engellemek amacıyla, pasifik'te <a class="url" href="https://www.navypedia.org/ships/japan/jap_ss_sto.htm" rel="nofollow noopener" target="_blank" title="https://www.navypedia.org/ships/japan/jap_ss_sto.htm">batırılırlar</a>.<br/><br/>yalnız, yamamoto'nun olaydan ilham alıp almadığı bilinmez, ı-400 projesinin başladığı 1942 senesinde abd'de çok ilginç bir olay yaşanır: <a class="url" href="https://celebratecalifornia.library.ca.gov/february-24-1942-the-battle-of-los-angeles-2/" rel="nofollow noopener" target="_blank" title="https://celebratecalifornia.library.ca.gov/february-24-1942-the-battle-of-los-angeles-2/">battle of los angeles</a>.<br/><br/>hadise, belki de amerikan tarihinin en görkemli kitlesel yanlış alarm vakasıdır. 24 şubat akşamı saat 19:18'de sirenler çalmaya başlar, ardından gökyüzünde beliren venüs gezegeni, atmosferik yansıma ya da meteoroloji balonu mu her neyse birleşik devletler sahil topçu birliği'nin (bkz: <a class="url" href="https://cdsg.org/coast-artillery-corps/" rel="nofollow noopener" target="_blank" title="https://cdsg.org/coast-artillery-corps/">u.s. army coast artillery corps</a> panik halinde göğü binlerce uçak savar mermisiyle doldurmasına neden olur. japon saldırısı gerçekleştiği zannedilir.<br/><br/>ertesi güne kadar los angeles şehrini kaosa sürükleyen olaya günümüzde neyin sebebiyet verdiği tam olarak netleşmese de muhtemelen bir meteoroloji balonunun ve atmosferik yansımaların birleşimi olduğu düşünülmektedir. yalnız amiral yamamato'nun, abd kıyılarını doğrudan tehdit ederek savaşın gidişatını etkilemeyi ve düşmanda belirsizlik yaratmayı amaçlayan <a class="b" href="https://www.eksisozluk.com/?q=sensuikan+toku">sensuikan toku</a> fikrinin gerçekleşmesi halinde başarılı olabileceği de göz ardı edilmemelidir. <br/><br/>üç kişinin kaosun yol açtığı trafik kazalarında, iki kişinin ise kalp krizi geçirerek öldüğü bu kitlesel çılgınlık gerçekte savaşın hem teknolojik hem de psikolojik boyutlarını göstermiştir. hayal gücü ile beslenen korkular böylesine absürt bir durum ortaya çıkarmıştır.<br/><br/>nitekim yıllar sonra, robert zemeckis ile bob gale tarafından yazılan ve steven spielberg tarafından yönetilen 1979 yapımı komedi filmi <a class="url" href="https://en.wikipedia.org/wiki/1941_(film)" rel="nofollow noopener" target="_blank" title="https://en.wikipedia.org/wiki/1941_(film)">1941</a>, kitlesel paniği abartılı ve mizahi bir şekilde beyaz perdeye taşır. ayrıca bazı görüşler 2000 yılında çekilen <a class="url" href="https://en.wikipedia.org/wiki/Battle:_Los_Angeles" rel="nofollow noopener" target="_blank" title="https://en.wikipedia.org/wiki/Battle:_Los_Angeles">dünya istilası: los angeles savaşı</a> filminin perde arkasındaki hikayenin de bu vakıa olduğunu <a class="url" href="https://www.space.com/11096-battle-los-angeles-film-aliens.html" rel="nofollow noopener" target="_blank" title="https://www.space.com/11096-battle-los-angeles-film-aliens.html">belirtmektedir</a>.<br/><br/>velhasıl, ikinci dünya savaşı'nda almanya ve japonya yoklukla sınanmasaydı, icat etmeye çalıştıkları tehlikeli silahların sadece fantastik birer fikir olarak kalmayacağını, bu yaratıcılığın aynı zamanda kitlesel dehşet ve ölümlere dönüşme ihtimalini de taşıdığını söylemek yanlış olmayacaktır (bkz: <a class="b" href="https://www.eksisozluk.com/?q=atom+bombas%c4%b1">atom bombası</a>).<br/><br/><a class="url" href="https://www.youtube.com/watch?v=cytGrQ5z8dY" rel="nofollow noopener" target="_blank" title="https://www.youtube.com/watch?v=cytGrQ5z8dY">1941 official trailer</a><br/><br/>tashih 1: <a class="url" href="https://eksisozluk.com/biri/radyoizotop" rel="nofollow noopener" target="_blank" title="https://eksisozluk.com/biri/radyoizotop">radyoizotop</a> kardeşimin uyarısı üzerine venüs'ün görünme saati düzeltildi.<br/><br/>tashih 2: fahiş hata düzeltildi; denizaltılar pasifik'te batırıldı: ı-400 ve ı-401 hawaii açıklarında, ı-402 ise göto adaları açıkları, japonya.
  </div>]]></description><guid>https://eksisozluk.com/entry/180215950</guid><pubDate>Thu, 04 Dec 2025 11:16:00 -0000</pubDate><dc:creator><![CDATA[sankibirseylereksik]]></dc:creator></item><item><title>[2025/12/03] 5. yan yana (film)</title><link>https://eksisozluk.com/entry/180217363</link><description><![CDATA[<div class="content content-expanded">
    eğlenceli güzel bir film fakat asıl konu bence gişe başarısı. uzun zamandır yerli ve yabancı filmlerde sinemada böyle bir talep görmemiştim. herkesin mısırlarını aldığı salonu doldurduğu gülüştüğü ortamlara hasret kalmışız doğrusu. özlenen bir deneyimi hatırlattığı için ayrıca teşekkürler. ve bu başarının ardından bütün yapımcıların şapkayı önüne koyup nerede hata yaptıklarını düşünmesi lazım zira basit denilebilecek filme bile yoğun ilgi gösterilmesi seyircideki açlığı ortaya seriyor
  </div>]]></description><guid>https://eksisozluk.com/entry/180217363</guid><pubDate>Wed, 03 Dec 2025 09:21:00 -0000</pubDate><dc:creator><![CDATA[ehveniserhudayinabit]]></dc:creator></item><item><title>[2025/12/03] 6. calisthenics</title><link>https://eksisozluk.com/entry/180219837</link><description><![CDATA[<div class="content content-expanded">
    aletsiz ya da çok basit aletli jimnastik hareketleri denilse sanırım herkes anlar. (<a class="url" href="https://fitnessprogramer.com/101-calisthenics-exercises/" rel="nofollow noopener" target="_blank" title="https://fitnessprogramer.com/101-calisthenics-exercises/">burada</a> en basitinden en zoruna kadar yapılabilecek her türlüsü var.) pilatese de çok benziyor, çok da bir fark yok aslında ama pilates bunun yanında light kaçıyor. (onun da hareketleri <a class="url" href="https://blog.alomoves.com/movement/original-34-pilates-exercises" rel="nofollow noopener" target="_blank" title="https://blog.alomoves.com/movement/original-34-pilates-exercises">burada</a>, temel hareket ve kombinasyonlardaki benzerlikler zaten görülüyor.) ikisi de bütün vücudu çalıştırıyor ama kalistenik komple vücuda atletiklik, güç, direnç, kontrol, kuvvet veriyor. kalistenik egzersizleri yapan yanında crossfit'te yaparsa çok dirençli, çevik kuvvetli birisi olur. öyle gym'deki gibi bam bam ağırlık kaldırıp indirmeye gerek yok; crossfit'te amaç yüksek yoğunlukta egzersiz olduğu için patlama kuvvet eşiğini arttırıyor yanında da daha çevik ve kuvvetli insan oluyorsunuz. eğer kalistenik egzersizleri gym'e ve haltere hazırlık olarak yaparsanız o da bir seçenek. kazanılan kuvvet, çeviklik ve direnç ağırlık kaldırmaya yarayacak. bu kişi gym'de barbell ve dumbell egzersizleri yaparsa canavar olur. halter de kaldırırsa apollon olur. kalistenik günlük hayatı daha da kolaylaştıran çevik bir insan yaparken gym'le birleştirildiğinde faydası çok daha fazla oluyor. zaten gym'e gidip idman yapanlardan iyi ve hırslı olanlar kalistenik hareketlerden birkaçını yapıyordur. (hemen akla gelen en basitinden push up, pull up, squat ve varyasyonları) kalistenik aslında geleceğe yatırım hatta 30+ yaştan sonra vücudun direncinin kırılması ve eskimesini önlemek için yapılabilecek en iyi egzersizler çünkü her bölgeyi çalıştıran hareketler düzenli ve doğru yapılırsa bütün vücudu çalıştırıyor. kalistenik egzersizleri yapanla yapmayan arasındaki farkı gözünüzle bile anlayabilirsiniz. kolları vücudu bacakları <a class="url" href="https://dieringe.com/blog/calisthenics-skills" rel="nofollow noopener" target="_blank" title="https://dieringe.com/blog/calisthenics-skills">doğrudan</a> ele verir, bakınca görüyorsunuz. test de edebilirsiniz; mesela 10 tane şınav 10 mekik yapmasını istersiniz nasıl çektiği çekemediği nefes alıp verişi düzgün yapıp yapmadığı rahat yapıp yapmadığı belli olur. barda asılı kalmasını istersiniz belli olur. (<a class="url" href="https://youtu.be/lxmkTrFPN90?si=BkaxBeZkwxwi4JPe" rel="nofollow noopener" target="_blank" title="https://youtu.be/lxmkTrFPN90?si=BkaxBeZkwxwi4JPe">örnek</a>)
  </div>]]></description><guid>https://eksisozluk.com/entry/180219837</guid><pubDate>Thu, 04 Dec 2025 10:36:00 -0000</pubDate><dc:creator><![CDATA[bruderdeniz]]></dc:creator></item><item><title>[2025/12/03] 7. frantz fanon</title><link>https://eksisozluk.com/entry/180225303</link><description><![CDATA[<div class="content content-expanded">
    frantz fanon’u yeniden okumak<br/><br/>relire les damnés de la terre, de frantz fanon - nadir djermoune<br/><a class="url" href="https://inprecor.fr/relire-les-damnes-de-la-terre-de-frantz-fanon" rel="nofollow noopener" target="_blank" title="https://inprecor.fr/relire-les-damnes-de-la-terre-de-frantz-fanon">https://inprecor.fr/…es-de-la-terre-de-frantz-fanon</a><br/><br/>bu makale, frantz fanon’un yeryüzünün lanetlileri eserini yeniden okumanın, özgürlük mücadelelerinin altında yatan sosyal, kültürel ve politik dinamikleri anlamak için elzem olduğunu söylüyor. fanon, bir psikiyatr olarak, sömürgecilik altındaki bireysel akıl hastalıklarını toplumsal baskılarla ilişkilendirmiş ve ezilenlerin gerçek varoluşa ancak radikal devrimci kopuş yoluyla ulaşabileceğini ileri sürmüştü. analizleri, cezayir direnişinden alınan somut örnekler üzerinden ilerler; özellikle de peçenin stratejik araçsallaştırılması ve düşman dilinin (fransızcanın) devrim aracı olarak yeniden sahiplenilmesi gibi olgularla sömürgeleştirilmiş halkın sömürgeci yapılara karşı gösterdiği dinamik tepkiyi gösterir. fanon, sömürgecilik bağlamında köylülerin gerçek devrimci güç olduğunu vurgular ve şiddetin, "yeryüzünün lanetlilerinin" kendi onurlarını ve tarihsel iradelerini yeniden kazanmaları için kaçınılmaz bir gereklilik olduğunu belirtir.<br/><br/>notebooklm podcast (türkçe)<br/><a class="url" href="https://www.youtube.com/watch?v=kZIg_DgHfr4" rel="nofollow noopener" target="_blank">https://www.youtube.com/watch?v=kzig_dghfr4</a>
</div>]]></description><guid>https://eksisozluk.com/entry/180225303</guid><pubDate>Wed, 03 Dec 2025 17:30:00 -0000</pubDate><dc:creator><![CDATA[signifier]]></dc:creator></item><item><title>[2025/12/03] 8. 1 aralık 2025 uğurcan'ın gördüğü sarı kart</title><link>https://eksisozluk.com/entry/180222412</link><description><![CDATA[<div class="content content-expanded">
    sanırım türk futbol tarihinin en komik sarı kartı olabilir.<br/><br/><a class="url" href="https://x.com/ftwdebruyne/status/1996170535752147129/mediaViewer?currentTweet=1996170535752147129&amp;currentTweetUser=ftwdebruyne" rel="nofollow noopener" target="_blank" title="https://x.com/ftwdebruyne/status/1996170535752147129/mediaViewer?currentTweet=1996170535752147129&amp;currentTweetUser=ftwdebruyne">öncelikle pozisyon</a><br/><br/>top auta çıkıyor. bu sırada dördüncü hakem oyuncu değişikliği için tabelayı kaldırıyor. nene ve ismail yüksek kenara doğru koşarken hakem de uğurcan 'a doğru koşuyor ve vakit geçirdin diye sarı kart gösteriyor :d<br/><br/>oyun zaten durmuş, oyuncu değişikliği yapılıyor. kaleci koşarak topu almaya gidiyor. daha çıkması gereken fb' li oyuncular sahadan çıkmadan sen kaleciye zaman geçirdin diye sarı gösteriyorsun :d<br/><br/>böyle bir sarı kartı anca 33 yaşında asgari ücretle güvenlik görevlisi olarak çalışıp 37 yaşında 1 senede 3 derbi yöneten biri yapabilir :d<br/><br/>bu pozisyonun da gündem yapılması gerekiyor.
  </div>]]></description><guid>https://eksisozluk.com/entry/180222412</guid><pubDate>Wed, 03 Dec 2025 14:42:00 -0000</pubDate><dc:creator><![CDATA[psydick]]></dc:creator></item><item><title>[2025/12/03] 14. kapitalizm</title><link>https://eksisozluk.com/entry/180220328</link><description><![CDATA[<div class="content content-expanded">
    iyi bir şey olduğu algısı modern dünyanın en büyük talihsizliğidir. savunucuları ya kötü niyetlidir ya da argümanları çoğunlukla "akp'den önce buzdolabı yoktu" diyen dayılarınkiyle yarışır. papağan gibi tekrarlanan saçmalığın aksine insan doğasına uygun değildir, verimli ise hiç değildir. sıfırdan gelmiş birinin refaha kavuşması bu sistemin başarısı değil, tam aksine bu sistemin mecbur kıldığı sistematik fakirliğin bir istisnasıdır. kapitalizm başarıyı, rekabeti, yeniliği filan da desteklemez. tam aksine imkânı olsa belki müthiş bir sanatçı ya da bilim insanı olabilecek kitleleri sırf aç kalmamak için her gün 9-10 saat çalışmaya zorlar. bunun getirdiği psikolojik ve fiziksel yükler de cabası. <br/><br/>en temelde sistem zaten yoksunluğun var oluşuna bağımlı. sürekli kaynağa, sonsuz gelişime muhtaç zira bir taraftan diğerine aktarım yapmadığın sürece devam ettiremiyorsun. kapitalizm olsa olsa insanlık boyunca var olmuş bütün öğretilere, anlayışlara düşman bir haydutluk sistemidir. "ben kendimi kurtarayım, geri kalanlar ölebilir" demektir. işin en şok edici kısmı ise bunu zenginlerden çok "ölebilir" sınıfındaki insanların söylüyor olması. hadi başkasının emeğiyle semiren fabrikatör sevsin kapitalizmi, sana ne oluyor dangalak?<br/><br/>sefaletin önüne geçtiği, kitleleri fakir olmaktan kurtardığı filan da hikâye. dünyada gelir eşitsizliği her geçen gün artıyor. kapitalizmin sefaletten kurtardığını iddia ettiğiniz insanlar, 100 liralık iş yapmışken cebine 20 lira koyulmuş insanlar. kimseye hiçbir borçları yoktu. onlara 20 liraya yaptırıp kârını cepledikleri işlerin düşük maliyeti de gökyüzünden inmedi, hepsi sömürünün ve soygunun sonucu. bugün açlıktan ölen bir insanın da büyük savaşların da sorumlusu yine kapitalizmdir çünkü agresif bir tümör gibi büyümek zorunda olan bir sistem çatırdamaya mahkumdur, çatırdadığı yerde de sahip olduğu tüm imkânlarla bir yere saldırmak ve orayı sömürmek zorundadır.<br/><br/>öyle bir dünyada yaşıyoruz ki "emeği üreten o emeğin getirisinin asıl yararlanıcısı olmalıdır" demek tuhaf veya aşırılık olarak görülüyor, binlerce kişinin kollektif emeğinin ortaya çıkardığı sonucun aslan payının bu süreçte hiç rol oynamamış birkaç kişiye gitmesi ve bu birikimin uzun vadede kaçınılmaz sonucu olarak ortaya çıkan/çıkacak dengesizlik "normal" ve "hayatın olağan akışına uygun" sayılıyor. "üreten işçi, ürettiğinin ekmeğini en başta kendisi yiyebilmelidir" diyen birisi "başkasının parasını isteyen asalak" sayılıyor, "kitleler çalışsın ve bir avuç zengin onların emeğiyle zenginleşsin" diyen normal görülüp çalışkanlığı, perspektifi için tebrik ediliyor.<br/><br/>asıl insanlık ve toplum düşmanı, asalak, parazit olan kapitalistlerdir. daha önce dediğim gibi hadi bunlar elinde kapital vardır da kendi götünü korumak için mevcut sistemi destekler, ulan tek fonksiyonu başkaları için servet oluşturmak olan ve birileri için kâr sağlayamadığı müddetçe içecek bir damla su dahi bulamayacak vatandaşa ne oluyor? mal mısınız siz?<br/><br/>bin tane adamın bir yere toplanıp gece gündüz çalışması ve günümüz koşullarında ay sonu evine 30 bin lira götürebilmesi, milyonların o kadar imkâna dahi sahip olmayıp sefalet içinde yaşaması, bazı çok gelişmiş über süper ülkelerde insanların ufak bir cerrahi operasyon yüzünden iflas edip sokağa düşecek noktaya gelmesi ve tüm bunlar olurken küçük bir zümrenin yine bu <a class="b" href="https://www.eksisozluk.com/?q=olanlar">olanlar</a> sayesinde zenginleşmesi, kâr sağlamadığı için tonlarca yiyeceğin çöpe gitmesi vs. "doğal" ama çalışanın ürettiği değer ölçüsünde kazanç sağlaması, değerin belli bir zümrede toplanmayıp paydaşlar arasında dağıtılması "tuhaf" ya da "ütopik" öyle mi?<br/><br/>aaaağbi nasıl olacak yea, para motivasyonu olmazsa kim niye uğraşsın yeaa... ulan tarihte çığır açmış kaç tane iş para motivasyonuyla yapıldı? kaldı ki sen insanları aç bırakırsan insanlar o durumdan çıkmak için zaten parayı motivasyon olarak görür, bunun birini kafese tıkıp "anahtar motivasyonu olmazsa ilerleme sağlanamaz" demekten hiçbir farkı yok.<br/><br/>bugün 100 insandan 5'i kendini kurtarma motivasyonuyla çok çalışıp "bir yerlere" geliyorsa bu terörist sistem değiştirilsin o 100 insanın içinden rahatlıkla çok daha fazla doktor, sanatçı, mühendis vs. çıkarabilirsiniz. tabii siz de haklısınız insanlara neden insanca yaşama hakkı verelim, neden sinir stresten saçlarının dökülmeyeceği bir alan sağlayalım ki? buna güç mü yeter? biz öyle yaşarsak bezos nasıl yatına benzin alır, çok çalışıp müthiş işler başararak iyi yerlere gelmiş saygıdeğer iş insanlarımız nasıl sıçmaya özel jetle giderler? olacak iş değil.<br/><br/>***<br/><br/>edit: debe için teşekkür ederim. bu düşüncenin tutulması ve daha görünür hâle gelmesi beni bir yandan sevindirdi ama diğer taraftan kapitalizm savunucusu tiplere maruz bıraktı. adam "kapitalizm olmasa elindeki cihaz olmazdı" diye mesaj atmış... haklısın kardeşim elimdeki cihazı binlerce emekçinin kollektif çalışması oluşturmadı, iphone'ları mesela atölyede <a class="b" href="https://www.eksisozluk.com/?q=steve+jobs">steve jobs</a> günde 19 saat çalışarak kendisi yapıyordu. emekçi deyince aklına sadece fabrikada veya tarlada çalışanlar gelen, çok basit konseptleri bile idrak edemeyen adamlara laf anlatmak zorunda kaldığımız gibi bir de onların sisteminde yaşıyoruz. ben valla bazı konularda kendime yüklenmeyi bıraktım, bu düzende akıl sağlığını koruyamayan değil koruyabilen tuhaftır asıl. bu işte 30 değil de 70 bin lira aldığı için "emekçi" olmadığını, "üst sınıf" olduğunu zanneden beyaz yakalı sendromu. kapitalizmin en büyük başarılarından biridir zaten. kendini farklı yerde konumlayıp işçiyi/emekçiyi ayrı görmek, hatta hakir görmek. çok para kazanıp yatırım yapmak, güvence sağlamak gibi kavramlar da bu sistemi değiştirmiyor sadece sizi "sömürülen" konumundan alıp" sömüren" noktasına getiriyor. kısacası temelde sizin çok para kazanıp totoyu kurtarmanız bu sistemin çarpıklığına bir yanıt değil, tam tersi bunu destekleyen bir durum.<br/><br/>patron risk alıp yatırım yapmış, o olmasa mühendisin ve işçinin önemi olmazmış... arkadaşlar bir taneniz bana herhangi bir yapıyı inşa etmek, onu üretime hazırlamak ve sonrasında orada üretim yapıp bu üretilen malları gerekli yerlere ulaştırmak şemasında <a class="b" href="https://www.eksisozluk.com/?q=kapitalist">kapitalist</a>e tam olarak nerede ihtiyaç duyduğumuzu anlatabilir mi? bugün "patron risk alıp yatırım yapmış" diyorsun çünkü sermayenin bir grupta biriktiği kapitalist sistemin tam içinde yaşıyorsun. size bunun olması gereken veya doğal akış olduğunu kim söyledi? neden allah kelamı belliyorsunuz ki bunu? <br/><br/>bugün çevrenize bakın, değer üretilen hangi yerde aslan payının "kapitalist"e ait olduğunu görüyorsunuz? araba üretilen fabrikada montajı kapitalist mi yapıyor? biz fakir kullarını yatırımıyla kutsayan o kapitalist olmasaydı işçiler, mühendisler puf diye yok mu olurlardı? ne alaka yani?<br/><br/>kapitalizm tahakkümdür. kapitalist sadece çalarak büyüyebilir çünkü üretilen emeğin karşılığını verirse zaten var olamaz. böyle böyle servet birikimi olur, birkaç nesil sonra da insanlar çıkıp "aaağbi patron risk almış ama" der... almasın kardeşim. toplumdan çaldığını geri versin. 80 milyon tane adamız. çalışacak işçimiz, duvar yapacak ustamız, projeyi yönetecek adamımız, malı taşıyacak şoförümüz, daha kritik ve üst düzey sorumluluk gerektiren rollerde görev yapacak adamlarımız vs... <a class="b" href="https://www.eksisozluk.com/?q=hepsi+var">hepsi var</a>. bugün dünyayı yine bu insanlar döndürüyor zaten. <br/><br/>o zaman kapitalizme ya da kapitaliste neden ihtiyaç var? günde 10 saat çalışıp 30 bin lira kazanan bir işçi varlığını ya da sahip olduğu işi neden kapitaliste borçlu olsun? kapitalist zaten bu adamdan çaldığıyla zenginleşiyor ve senin "risk alıyor" dediğin sermayeyle yeni fabrika açıyor?
  </div>]]></description><guid>https://eksisozluk.com/entry/180220328</guid><pubDate>Thu, 04 Dec 2025 13:24:00 -0000</pubDate><dc:creator><![CDATA[der meister]]></dc:creator></item><item><title>[2025/12/03] 15. nuri bilge ceylan</title><link>https://eksisozluk.com/entry/180222279</link><description><![CDATA[<div class="content content-expanded">
    hala daha "toplumsal sorunları ele almıyor, bunları yansıtmıyor" diye eleştiriliyor. yahu türkiye'nin toplumsal sorunları 100 yıldır ne bitiyor, ne de değişiyor. 70 ve 80'li yıllar boyunca türk sinemasında her toplumsal sorun, her sosyolojik dönüşüm filmlerde teker teker ele alındı;<br/><br/>kürt sorunu, berdel, başlık parası, feodal ağalık düzeni, köyden kente göç, sağ-sol kavgası, enflasyon ve fakirlik, önce gecekondu sorunu, sonra konut sorunu, arabeskin doğuşu, ahlaki çürüme, çeteleşme...ve bu filmlerin hepsini türk halkı 7'den 70'e izledi, saklı kalmadı yani, gidin bakın yeşilçam döneminin filmleri ne kadar izlenmiş. film makaraları istanbul'dan yola çıkar, bütün anadoluyu şehir şehir gezerdi, sinema salonları öyle şimdiki gibi 100 kişilik falan değil bin kişilik açık hava sinemalarıydı. en büyük eğlencenin sinema olduğu dönemde, bütün sorunlar tek tek anlatıldı, herkese ulaştırıldı.<br/><br/>ne değişti?<br/><br/>milletçe hepimizde sistematik bir değişiklik isteği ve silkinme mi meydana geldi, yoksa her şeyin buraya gelmesine neden olan siyasi geleneğe çılgın gibi oy basmaya devam mı ettik?<br/><br/>işin kötüsü o dönem sorunlara kendilerince haklı bir açıdan bakan ve çözüm yansıtan yönetmenler sonrasında terste kaldılar, zaman onları haksız çıkarttı ve bizde onları eleştirir olduk. mesela <a class="b" href="https://www.eksisozluk.com/?q=umudumuz+%c5%9faban">umudumuz şaban</a> filminde köyden kente göç edip, zengin iş adamının arazisine çöken köylüler kurtarıcı arayan fakir fukara, masum, onurlu ve gururlu bir topluluk olarak gösterilirken, oraya toplu konut ve apartman dikmek isteyen, (yani bugün istanbul'un en büyük sorunu olan planlı şehircilik yapmak isteyen) siyasi bağlantıları olan iş adamı canavarlaştırılır. ama bu filmin çekilmesinden yaklaşık 7 yıl sonra çekilen <a class="b" href="https://www.eksisozluk.com/?q=kirac%c4%b1">kiracı</a> filminde bu sefer istanbul'da yaşanan muazzam konut sorunundan dolayı ezilen memuru konu alır. iki filmin de yapımcısı aynı, baş rolü aynı...<br/><br/>ama toplumsal sorunlara eğilirken ve senede 250 kadar film çekilirken, çok ciddi bir sinematografik gerilemenin de yaşandığını görüyoruz; <a class="b" href="https://www.eksisozluk.com/?q=sevmek+zaman%c4%b1">sevmek zamanı</a>'nın efsane çekimlerinden, <a class="b" href="https://www.eksisozluk.com/?q=c%c3%bcneyt+ark%c4%b1n">cüneyt arkın</a>'ın dinamitle oyuncak araba patlattığı <a class="b" href="https://www.eksisozluk.com/?q=kaplanlar">kaplanlar</a> filmine kadar düşüyoruz, sanatı sanat olmaktan çıkarıp, toplumsal sorunlara çözüm aracı bakmanın doğal sonucu olarak böyle bir gerileme yaşanması kaçınılmaz. sovyet sinemasında da bunu görürsünüz, iran sinemasında da, woke bulaşan hollywood'da da.<br/><br/>başka bir faktör de zaman içerisinde bakış açısının değişebileceği, sonuçta bir insan hayatı boyunca pek çok şeyi tecrübe ediyor ve bu doğrultuda fikirleri, değerleri değişebiliyor. toplumsal fikirlerini ve çözüm yöntemlerini sanatına yansıttığın vakit bu senden daha ölümsüz ve katı bir noktaya ulaşıyor, sanatçı olarak gelecekte elini kolunu bağlayan bir zincire dönüşüyor. bizim nesil bunun çok güzel bir örneği, 2000'lerin başındaki zamanın ruhu hepimizi sosyal demokrat yaptı, 2020'lerin ortasındayız ve hepimiz inceden faşistiz. 2000'lerde yazdığım şarkı sözlerine bakıyorum, bir de bugünkü düşüncelerime, iyi ki ünlü olmamışım. "ne dönekmiş pezevenk" derlerdi...<br/><br/><a class="b" href="https://www.eksisozluk.com/?q=nuri+bilge+ceylan">nuri bilge ceylan</a>'da bu sebeplerden dolayı bana kalırsa iyi yapıyor, ben de yönetmen olsam, 70 ve 80'lerde uğraştığım sanat dalının içine düştüğü hale bakar, bunun sonucunda hiç bir şeyin kazanılmadığını, hiç bir şeyin değişmediğini ve daha da kötüye gittiğini görür, tamamen sanatımı sanat için icra etmeye çalışırdım. hatta <a class="b" href="https://www.eksisozluk.com/?q=cem+karaca">cem karaca</a>'nın ölümsüz eseri "raptiye rap rap" da kendi adına böyle bir yakarıştır, "işçisin sen işçi kal, giy tulumları"ndan, "naber netekim gene geldi şapka"ya olan dönüşüme atılan bir feryattır; bizzat kendisinden dinledim bunu, hatta rahmetli babasının vefaatinden sonra hidayete ermiş, din diyanet işlerine de girişmişti. yukarıda yazdığım değişim, insan hayatının kaçınılmaz bir yanı.<br/><br/>artık her şeyi olabildiğince yalın ve sade tutmanın, zamana çok daha iyi direndiğini görmemiz lazım. <a class="b" href="https://www.eksisozluk.com/?q=kuru+otlar+%c3%bcst%c3%bcne">kuru otlar üstüne</a> filmi erzurum'da, yakın arkadaşımın öğretmenlik yaptığı köye 20 kilometre uzakta bir okulda çekildi. arkadaşım tek sınıflı okulda tek öğretmen, çok daha zor şartlarda öğretmenlik yapıyor, odunu da kendisi kırıyor, temizliği de kendisi yapıyor. günün geri kalan vakitlerinde yaptığı iki şey var; elektrik varsa <a class="b" href="https://www.eksisozluk.com/?q=world+of+warcraft">world of warcraft</a> oynamak, yoksa film izlemek. "benim durumumu şimdiye kadar en iyi anlatan film buydu, yalın, sade ve net, her şeyi kendi algıma bıraktığından, kendi dersimi kendim çıkarttım." dedi bu film için.<br/><br/><a class="b" href="https://www.eksisozluk.com/?q=nuri+bilge+ceylan">nuri bilge ceylan</a>'ın en iyi yaptığı şey de bu, sinematografi'nin altın kuralı: "show, don't tell" bırakın böyle kalsın, bırakın bulaştırmasın kendi fikrini, kendi çözümünü bu güzel sanatına. o çeksin ve göstersin, biz de o günlerde neyi anlamak istiyorsak onu anlayalım.
  </div>]]></description><guid>https://eksisozluk.com/entry/180222279</guid><pubDate>Wed, 03 Dec 2025 14:33:00 -0000</pubDate><dc:creator><![CDATA[songan]]></dc:creator></item><item><title>[2025/12/03] 16. kıskanmak (dizi)</title><link>https://eksisozluk.com/entry/180215712</link><description><![CDATA[<div class="content content-expanded">
    gerçek hayata o kadar benziyor ki seniha'yla halit'in durumu, denk geldikçe gülüyorum. seniha'nın söylediği sözlerin tıpatıp aynısını zamanında ettiğimi düşününce çok tuhaf geliyor. erkek çocuklarının tüm mirası hortumlayıp kızlara bir şey bırakmaması, ama sorsan tüm servetlerini kendi emekleriyle, alın terleriyle yaptıklarını iddia etmeleri ve bu yalanlarına kendilerinin bile inanması vs. bunların hepsi o kadar ama o kadar gerçek ki. annemin iğrenç aile yapısından dolayı o aileye benzer ailelerde oluyordur böyle şeyler ancak sanırdım ama demek ki bu tip ailelerde de oluyormuş ki bir şekilde kitaplara dizilere konu olmuş. <br/><br/>bu tip örnekleri görmeyen çok şanslı insanlar belki olan olaylar karşısında "yok artık, yuh artık" falan diyor olabilir ama bu durumların aynısı yaşanıyor bu hayatta. hatta mirası hortumlayıp kız kardeşlerine baktıklarını iddia eden, aslında kız kardeşlerinin hakkı boğazlarından geçerken bir de ona sadaka misali üç kuruş verince kendini değerli hisseden erkek "kardeşler". bu halit'in daha beterini bile canlı canlı görmüşlüğüm var. erkek çocuklarını her şeyden üstün tutan, o seviyormuş gibi yaptığı kız çocukları oğullarının çıkarına ters bir şey yaptığı zaman sinir krizi geçiren anneler de cabası maalesef.<br/><br/>gerçek hayatta ablalarının mezara girmesinde pay sahibi olan erkek kardeşler yerine, sahte bir dünyada seniha'nın halit'in donuna kadar aldığı günleri görmeyi dört gözle bekliyorum o yüzden.
  </div>]]></description><guid>https://eksisozluk.com/entry/180215712</guid><pubDate>Wed, 03 Dec 2025 04:13:00 -0000</pubDate><dc:creator><![CDATA[okuryazamaz]]></dc:creator></item><item><title>[2025/12/03] 17. türkiye'nin ahlaken çöküyor olmasının nedeni</title><link>https://eksisozluk.com/entry/180216170</link><description><![CDATA[<div class="content content-expanded">
    romantize edilmiş, gerçekte hiç var olmamış suni bir geçmişe sığınan, tarihsel körlük akan başlıktır.<br/><br/>köylü dedeleriniz gariban ninelerinizi aile reisi otoritesi adı altında döverken, gencecik insanlar sülalenin göğsü kabarsın diye namus cinayetlerine kurban giderken, evlenen çiftlerin aileleri iptidai bir vahşilikle çarşaflarda psikopat gibi kan ararken, siyasi cinayetler ve işkenceler ülkenin normali kabul edilirken çok mu ahlaklıydı ülkeniz?<br/><br/>ülkenin sosyolojisini bilmesek, sanki geçmişte dürüstlüğün, liyakatin ve hukukun üstünlüğünün hüküm sürdüğü isviçre benzeri bir cennette yaşamışız da, z kuşağı gelmiş bu rüyayı bozmuş zannedeceğiz.<br/><br/>hayır. sizin bugün gördüğünüz şey ahlaki bir çöküş değil, geçmişin karanlıkta kalan pisliğinin dijitalleşme ve itaat etmeyi reddeden yeni nesil sayesinde aydınlığa çıkması.<br/><br/>eskiden de vardı ama gazetenizde, mahallenizde konuşulmazdı. şimdi ortaya dökülüyor. siz aslında ahlaksızlıktan değil, ahlaksızlığın açığa çıkarılmasından rahatsızsınız da muhtemelen bunun farkında değilsiniz. romantize ettiğiniz, özlem duyduğunuz şey dijitalleşmenin norm olmadığı dönemlerdeki halı altına süpürge geleneği ve sessizlik. <br/><br/>çok da anlam yüklemeyin derim o yüzden bu tür illüzyonlara.
  </div>]]></description><guid>https://eksisozluk.com/entry/180216170</guid><pubDate>Wed, 03 Dec 2025 06:34:00 -0000</pubDate><dc:creator><![CDATA[highpriestess]]></dc:creator></item><item><title>[2025/12/03] 18. 2 aralık 2025 migros ceo'sunun korkutan açıklaması</title><link>https://eksisozluk.com/entry/180212541</link><description><![CDATA[<div class="content content-expanded">
    markette 50 lira olan tarım ürününü çiftçiden 3 liraya almaya çalışarak önce ekilmemesini saglayacaklar ki birçok kalemi sağladılar. sonrada ilçe teşkilatlarından üç beş vasıfsıza paraguay'da venezuela'da güney afrika'da şirket kurdurup o ürünleri yurtdışından yüksek yüksek fiyattan devlet parasıyla satın aldırıp vurgun yapacaklar. soran olursada çiftçi stokçuluk yaptı vatan hainiydi, 10.000 yıllık devlet aklı diz çökmedi. yersen. rusya'da putin olmak bunu gerektirir.
  </div>]]></description><guid>https://eksisozluk.com/entry/180212541</guid><pubDate>Wed, 03 Dec 2025 00:01:00 -0000</pubDate><dc:creator><![CDATA[guttis]]></dc:creator></item></channel></rss>