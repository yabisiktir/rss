<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-29 06:23:05.163457</lastBuildDate><item><title>[2025/11/28] 1. öğrenildiğinde ufku iki katına çıkaran şeyler</title><link>https://eksisozluk.com/entry/180110863</link><description><![CDATA[<div class="content content-expanded">
    toba'dan sonra: 74.000 yıl önce bizi tek bir aileye indiren felaket<br/><br/>bugün dünya üzerinde 8 milyardan fazla insan yaşıyor. dışarıdan bakınca farklı ırklar, renkler ve kültürler görüyoruz. ancak genetik bir mikroskop altında bakıldığında, bu 8 milyar insanın dna'sı şaşırtıcı derecede birbirine benzer. öyle ki, afrika'daki tek bir şempanze sürüsü içindeki genetik çeşitlilik, tüm dünya insanlarının toplam genetik çeşitliliğinden daha fazladır.<br/><br/>peki neden bu kadar "aynıyız"?<br/><br/>cevap, yaklaşık 74.000 yıl önce endonezya'nın sumatra adasında gerçekleşen ve son 25 milyon yılın en büyüğü olan toba patlamasında gizli.<br/><br/>bu, sıradan bir yanardağ patlaması değildi; bilim insanlarının veı 8 (volkanik patlama indeksi) dediği, gezegenin görebileceği en üst düzey 'kıyamet' senaryosuydu. toba, atmosfere tam 2.800 kilometreküp magma ve kül püskürttü. kıyaslamak gerekirse, 1815'te avrupa'da 'yazsız yıl' yaşatan tambora patlamasından 100 kat daha güçlüydü.<br/><br/>patlamanın şok dalgaları dünyayı defalarca turlarken, gökyüzünü kaplayan sülfürik asit ve volkanik cam parçacıkları güneş ışığını bloke etti. bu sadece havanın soğuması değil, fotosentezin durması demekti. bitkiler öldü, ardından otçullar ve besin zincirinin tepesindekiler... dünya, yıllarca süren ve sıcaklığın aniden 10-15 derece düştüğü acımasız bir 'volkanik kış'a hapsoldu.<br/><br/>o dönemde homo sapiens nüfusu korkunç bir darbe aldı. bilimsel modellere göre dünya üzerindeki toplam insan sayısı 2.000 ila 10.000 kişiye kadar düştü. tüm insanlık, ortalama bir stadyumu bile dolduramayacak kadar azalmıştı. soyumuz tükenmek üzereydi.<br/><br/>peki, bu cehennemde nasıl hayatta kaldılar?<br/><br/>hikayenin en çarpıcı, en insani kısmı aslında burası. bu dönem, insan zihninin en büyük sınavıydı. araştırdıkça gördüm ki; o "karanlıkta" sadece şans eseri değil, davranışlarını değiştirerek hayatta kalmışlar. iç kesimlerde ormanlar kuruyup çöle dönüşürken atalarımız stratejik bir hamleyle kıyılara, özellikle güney afrika'daki pinnacle point mağaralarına sığınmışlar. okyanus, hem dondurucu soğuğa karşı ılıman bir sığınaktı hem de tükenmez bir besin kaynağıydı.<br/><br/>insanlık tarihinde belki de ilk kez, hayatta kalmak kaba kuvvetten ziyade zekaya ve adaptasyona bağlı hale geldi. av bulamayan insanlar menülerini değiştirdi; gelgitleri takip etmeyi öğrenip protein zengini kabuklu deniz canlılarıyla beslenmeye başladılar. kaynaklar kısıtlı olduğu için taş aletlerini küçülterek daha verimli "mikrolit" teknolojileri geliştirdiler. en önemlisi de, o güne kadar birbirine uzak duran klanlar, hayatta kalmak için mecburen geniş sosyal ağlar kurdu. yani toba bizi sadece azaltmadı; bizi daha zeki, daha teknolojik ve daha sosyal olmaya zorladı. o darboğazdan geçenler, sadece en güçlüler değil, en iyi işbirliği yapanlardı.<br/><br/>işte bugün yaşayan herkes yani hepimiz; o dondurucu,karanlık ve umutsuz yıllarda hayatta kalmayı başarmış o küçük, dirençli grubun torunlarıyız. belki çok ılık bir slogan gibi gelecek ama şu bir gerçek ki biz, teknik olarak o "genetik darboğazdan" (genetic bottleneck) geçmiş, yok olmaktan son anda kurtulmuş tek bir aileyiz.<br/><br/>meraklısı için kaynaklar:<br/><br/>bu konuyu derinleştirmek isterseniz akademik literatürün "kurucu babası" sayılan stanley h. ambrose'un 1998 tarihli "late pleistocene human population bottlenecks..." makalesi (journal of human evolution) her şeyin çıkış noktasıdır.<br/><br/>"volkanik kış" terimini bilimsel zemine oturtan çalışma için nature'da yayınlanan rampino &amp; self imzalı 1992 tarihli makaleye bakabilirsiniz. ayrıca genetik verilerle nüfusun 10 binin altına düştüğünü ispatlayan harpending ve ekibinin pnas çalışmalarını inceleyebilirsiniz.<br/><br/>tabii bilimde her zaman karşıt görüş vardır; "insanlar o kadar da etkilenmedi, herkes ölmedi" diyen güçlü bir antitez okumak isterseniz de, nature communications'da yayınlanan clarkson ve ekibinin 2020 tarihli (özellikle hindistan bulgularına dayanan) çalışması ufkunuzu daha da açacaktır.<br/><br/>kaynak:<br/><br/>1. late pleistocene human population bottlenecks, volcanic winter, and differentiation of modern humans / stanley h. ambrose (university of ıllinois) / journal of human evolution (1998): ambrose, bu makalede volkanik kışın genetik darboğaza (bottleneck) yol açtığını ve bunun modern insanın evrimini hızlandırdığını iddia eden kişidir. okuyacağın her şeyin çıkış noktası burasıdır.<br/><br/>2. volcanic winter and accelerated glaciation following the toba super-eruption / michael r. rampino &amp; stephen self / nature (1992): patlamanın atmosferik etkilerini modelleyen, "volkanik kış" terimini bu olay için bilimsel zemine oturtan temel çalışmadır.<br/><br/>3. human population size, selection, and divergence / henry harpending, lynn jorde et al. / pnas (proceedings of the national academy of sciences): bu çalışmalar, insan popülasyonunun geçmişte 10.000 kişinin altına düştüğünü genetik varyasyonlara bakarak ispatlayan çalışmalardır. toba teorisi bu veriyi alıp "suçlu volkandır" demiştir.<br/><br/>4. human occupation of northern ındia spans the toba super-eruption ~74,000 years ago/ chris clarkson, petraglia et al. / nature communications (2020): bu çok yeni çalışma, hindistan'daki (patlamaya çok yakın bir yer) insanların patlamadan önce ve sonra aynı aletleri kullanmaya devam ettiğini kanıtladı. yani "herkes öldü" teorisine karşı "hayır, insanlar sandığımızdan daha dirençliydi" diyen en güçlü karşı antitezdir.
  </div>]]></description><guid>https://eksisozluk.com/entry/180110863</guid><pubDate>Fri, 28 Nov 2025 09:19:00 -0000</pubDate><dc:creator><![CDATA[lufermeraklisi]]></dc:creator></item><item><title>[2025/11/28] 2. mustafa cengiz</title><link>https://eksisozluk.com/entry/180110850</link><description><![CDATA[<div class="content content-expanded">
    galatasarayımızın 37. başkanı mustafa cengiz’i vefatının 4. yıl dönümünde sevgi, saygı ve rahmetle anıyorum. <br/><br/>zor bir dönemde taşın altına elini koyarak sorumluluk alan, florya’yı yeniden kulübe kazandıran, galatasaray adası’ndaki yıllardır süren işgal sorununu çözüp adayı kulübün haklarına kavuşturan ve uefa’dan alınabilecek men cezasını engelleyerek kulübün geleceğini koruyan büyük bir başkandı. “inna fetahna leke fethan mübina” diyerek kadıköy’deki seriyi bitirmesi de camianın hafızasında unutulmaz bir yer tuttu.<br/><br/>görevi sırasında kansere yakalanmasına rağmen, hastalığına aldırmadan kulübün her kuruşunun hesabını yapan, kendini zengin etmek için değil gerçekten armaya gönülden bağlı olduğu için hizmet eden bir başkandı. <br/><br/>başkanlığı döneminde galatasaray, uefa’dan men cezasını önleyerek iki yıl üst üste şampiyonlar ligi’ne katılma hakkı elde etti ve bu sayede borçlarını çevirebildi. florya arazisini düşük bir bedelle yeniden satın alarak kulübün geleceği için stratejik bir adım attı. rams park’ın çatısına kurulan güneş enerji sistemi sayesinde kulübü yıllık milyonlarca liralık elektrik masrafından kurtardı. tüm borçları tl’ye çevirerek galatasaray’ı dolar-kur riskinden uzaklaştırdı.<br/><br/>türkiye’de transfer piyasasının nasıl işlediğini, “futbolcular önce galatasaray’a gelir; anlaşamazsak iki-üç kat paraya başka kulübe giderler. galatasaray türkiye’de futbolun kıblesidir” diyerek özetledi.<br/><br/>fatih hocanın istediği birçok ismi son sezon hariç aldı; ancak alınan bazı oyuncuların beklenen katkıyı sağlayamaması nedeniyle haksız yere eleştirilen taraf oldu. 3 ay falcao diyen taraftar için falcao'yu aldı diye yine hata kendisine kaldı. yine de, kulübün geleceğini tehlikeye sokacak hiçbir adıma izin vermemeye çalıştı. <br/><br/>irfan can transferinde söylediği şu sözler, onun galatasaray döneminde nasıl bir başkanlık olduğunu çok daha iyi anlatıyor: “çekleri yazarım mayıs sonrasına, faizini de eklerim, sonra da giderim. bana engel olabilecek bir güç var mı? yok! ama ben yapmam. iki alkış alacağım diye galatasaray’ın geleceğini karartmam! bana istedikleri kadar beceriksiz desinler!” zaman, rahmetliyi haklı çıkardı. irfan can kahveci’nin 6 yıllık fenerbahçe kariyerinde doğru dürüst katkı verdiği yalnuzca bir sezon var. rahmetli başkanın o günkü kararlılığının ne kadar doğru olduğunu zaman gösterdi.<br/><br/>sportif başarı açısından avrupa’da başarılar elde edilmese de, ligde iki yıl üst üste kazanılan şampiyonlukla birlikte mali yönden sergilediği başarılar yadsınamaz. faruk süren, ünal aysal ve dursun özbek gibi başkanlar sportif başarı olarak daha parlak dönemler yaşamış olabilir ancak benim için galatasaray başkanlığını en layıkıyla yapan, duruşuyla, karakteriyle ve kulübe adanmışlığıyla yeri en ayrı olan başkan mustafa cengiz’dir.<br/><br/>galatasaray için sadece lafla değil, gerçekten can veren bir insandı. başkanımızı rahmetle ve büyük bir minnetle anıyorum.
  </div>]]></description><guid>https://eksisozluk.com/entry/180110850</guid><pubDate>Fri, 28 Nov 2025 09:18:00 -0000</pubDate><dc:creator><![CDATA[kylee ramos]]></dc:creator></item><item><title>[2025/11/28] 13. ankara</title><link>https://eksisozluk.com/entry/180110476</link><description><![CDATA[<div class="content content-expanded">
    malazgirt bulvarı ile eskişehir yolunun kesiştiği malum kavşak herkesin sinir stresle dolduğu bir kavşaktır. eskişehir yoluna katılmak isteyen sürücüler sağdan tek şeridi kullanmaları gerekirken iki şeridi kapatarak arkalarında uzun bir kuyruk oluşturur. bunu yaparken de ofset üzerinden seyrederler. kısaca bu sürücüler kaynakçıdır. <br/><br/>bu durum gün be gün daha da kötüleştiğinden buraya iki gündür motorlu trafik polisi dikiyorlar. polis ortadaki kötü durumu düzelteceğine tinder'dan kaydırma yapıp çükünü düzeltiyor.
  </div>]]></description><guid>https://eksisozluk.com/entry/180110476</guid><pubDate>Fri, 28 Nov 2025 16:24:00 -0000</pubDate><dc:creator><![CDATA[mrbostanci]]></dc:creator></item><item><title>[2025/11/28] 14. kedilerin gariplikleri</title><link>https://eksisozluk.com/entry/180111443</link><description><![CDATA[<div class="content content-expanded">
    videolarda gördüğünüz, veterinerde çılgın atan kedileri düşünün. dirseklere kadar uzanan kalın eldivenlerle zaptedilmeye çalışılan, etinden et koparıyormuşuz gibi ciyak ciyak bağıran hani. hah işte benimki onlardan. <br/><br/>o yüzden zorunlu olmadıkça veterinere götürmem ama maalesef bu süreçte götürmek zorundayım. ben veteriner hekimle ne yapıcaz nasıl yapıcaz diye konuşurken tedavi odasından sesi gelmeye başladı. çantasına koyup yanıma getirdiklerinde sordum, çok uğraştırdı mı diye. “gayet iyiydi, sizin düşündüğünüz gibi klinik korkusu yok, sosyal anksiyetesi var sadece. biraz asosyal belli ki” dedi. içimden dedim ki, çekmez olaydın be evladım.
  </div>]]></description><guid>https://eksisozluk.com/entry/180111443</guid><pubDate>Fri, 28 Nov 2025 10:03:00 -0000</pubDate><dc:creator><![CDATA[dejaaa]]></dc:creator></item><item><title>[2025/11/28] 15. yazgı</title><link>https://eksisozluk.com/entry/180111949</link><description><![CDATA[<div class="content content-expanded">
    yazgı, farketmez diyenlerin manifestosu.<br/><br/>zeki demirkubuz’un yazgı'sı, türk sinemasında “kayıtsızlık” kavramını en çıplak haliyle önümüze koyuyor. musa karakteri, hayatın anlamını aramıyor; çünkü onun için anlam diye bir şey yok. annesi ölüyor, farketmez. evlenme teklifi geliyor, farketmez. cinayet işliyor, yine farketmez. bu kadar mı basit? evet, bu kadar basit. ve işte bu basitlik, izleyiciyi rahatsız eden şey.<br/><br/>demirkubuz, camus’nün yabancı’sından ilham alıyor ama birebir uyarlama yapmıyor. kendi karanlık, kasvetli atmosferini kuruyor. uzun planlar, donuk yüzler, sessizlik… film boyunca bir şeyler bekliyorsunuz ama hiçbir şey olmuyor. çünkü musa’nın dünyasında “olmak” diye bir şey yok. her şey akıyor, o sadece bakıyor.<br/><br/>bu film, aslında bir tokat. “hayatın anlamı” diye peşinden koştuğumuz şeyin, belki de hiç var olmadığını hatırlatıyor. izlerken sinir olabilirsiniz, sıkılabilirsiniz, hatta “bu ne ya?” diyebilirsiniz. ama tam da bu tepkiler, filmin amacına hizmet ediyor. çünkü yazgı, sizi rahat ettirmek için değil; huzursuz etmek için var.<br/><br/>sözlük'te tartışmaya açık bir soru bırakıyorum:<br/><br/>musa’nın kayıtsızlığı bir hastalık mı, yoksa bir özgürlük biçimi mi?
  </div>]]></description><guid>https://eksisozluk.com/entry/180111949</guid><pubDate>Fri, 28 Nov 2025 10:41:00 -0000</pubDate><dc:creator><![CDATA[serkov]]></dc:creator></item><item><title>[2025/11/28] 16. ihsan yüce</title><link>https://eksisozluk.com/entry/180115713</link><description><![CDATA[<div class="content content-expanded">
    kızı aslı yüce'nin, babasının hayat hikayesinin konu edildiği belgeselde anlattığı, birbirleriyle geçen bir diyalog anısı var. ertesi gün okula gidecek olan kızı aslı, 100 lira ister ihsan yüce'den. vapur parası, okulda yiyip içeceği çay-simit vs için. sonrası şöyle: <br/><br/>ihsan yüce: ya sıpa, sen yarın gitme okula. <br/><br/>aslı yüce: niye?<br/><br/>iy: param yok.<br/><br/>ay: nasıl paran yok?<br/><br/>iy: e yok işte.<br/><br/>ay: ya baba, e kirayı nasıl ödeyeceğiz?<br/><br/>iy: oohooo, ne çok düşünüyorsun? kirayı yarın mı ödeyeceğiz? dur bakalım. (kızının korktuğunu anlamıştır.) bak böyle zamanlarda bir şey yapılır biliyor musun?<br/><br/>ay: ne yapılır?<br/><br/>iy: bak bu yapılır... (ayağa kalkıp oynamaya başlar) datdiri datdiri! (kızını da kaldırır) hadi oyna benle... <br/><br/>200 küsur filmde oynamış, 60 senaryo yazmış-yönetmiş komple bir sanatçıdan bahsediyoruz ama bu topraklarda dünyaya gelen hemen her sanatçı gibi maddi açıdan pek gün yüzü görememiş maalesef. ülkemizi 11 kez dolaşan ve çoğu yeri karış karış bilen, sinema-tiyatro ve pek çok sanat dalında hayatı boyunca emek verip eser üreten bir emekçi ihsan yüce. ülkenin ortalama insanına da, sanat çevresine de ilham olmuş, ışık tutmuş biri. ortaya koyduğu projede, rol aldığı filmde, gezmeye gittiği kasabada, bulunduğu her yerde çevresine ışık saçmayı başarmış gerçek bir sanatçı. <br/><br/>adının geçtiği hiçbir yerde kötü anıldığına rastlamadım ve karakterine, sanatına, dolu dolu geçen yaşam öyküsüne her defasında hayranlıkla baktım. hiç unutulmaması, unutturulmaması dileğiyle.
  </div>]]></description><guid>https://eksisozluk.com/entry/180115713</guid><pubDate>Fri, 28 Nov 2025 14:57:00 -0000</pubDate><dc:creator><![CDATA[romantik]]></dc:creator></item><item><title>[2025/11/28] 22. khruangbin</title><link>https://eksisozluk.com/entry/180112814</link><description><![CDATA[<div class="content content-expanded">
    khruangbin, teksaslı üç kişilik bir müzik grubu. grup ismi tayca'da “uçak” anlamına geliyor. enstrümantal parçalara dayanan; batı rock, funk ve psychedelic tınılarını harmanlayan bir yapıları var.<br/><br/>kendime vakit ayırmak ve baş başa zaman geçirmek istediğim anlarda, kendimi hep müziğin bir yerine bırakmış olarak bulurum. benim için ruhu olan, en derin gruplardan biri. o kusursuz uyum, insanı hem bulunduğu yerden uzaklaştırıyor hem de tuhaf bir şekilde tam da oraya ait hissettiriyor.<br/><br/>neredeyse iki saat önce gidip sahnenin en önünde yerimi aldım tabiiki ve 8 kasım 2024'te berlin'de tempodrom'da canlı dinledim ve izledim. “izledim” diyorum çünkü canlı performansları o kadar başarılı ki gözlerimi kapatıp kendimi dans etmeye mi bıraksam, yoksa o muhteşem sade ama beni başka bir evrene taşıyan atmosferde ahenkle süzülsem mi bilemedim.<br/><br/>bütün o büyük kalabalığa rağmen sanki orada sadece onlar ve ben vardık; dünyadan uzak, zamansız bir yerde. yaptıkları işin insana hissettirdiği o hafiflik ve yolculuk halini çok tutkulu buluyorum. <br/><br/>gün batımında tenime değen ılık bir rüzgarla, sımsıcacık bir turuncuyu yansıtıyor bana.
  </div>]]></description><guid>https://eksisozluk.com/entry/180112814</guid><pubDate>Fri, 28 Nov 2025 11:41:00 -0000</pubDate><dc:creator><![CDATA[gizemmio]]></dc:creator></item><item><title>[2025/11/28] 23. en sevilen filmi bir replikle anlatmak</title><link>https://eksisozluk.com/entry/180114559</link><description><![CDATA[<div class="content content-expanded">
<a class="b" href="https://www.eksisozluk.com/?q=zeki+m%c3%bcren+de+bizi+g%c3%b6recek+mi">zeki müren de bizi görecek mi</a>?<br/>filmi aşarak günlük hayatın bir parçası oldu resmen bir deyimin çıkışına tanılık ettik
  </div>]]></description><guid>https://eksisozluk.com/entry/180114559</guid><pubDate>Fri, 28 Nov 2025 13:43:00 -0000</pubDate><dc:creator><![CDATA[vanilya]]></dc:creator></item><item><title>[2025/11/28] 24. ekşi itiraf</title><link>https://eksisozluk.com/entry/180106401</link><description><![CDATA[<div class="content content-expanded">
    ben kolay manipüle edilebilen çok pasif bir insanım maalesef. belki birçok kişiye göre de ezik karakterde birisiyim. bence benimle arkadas olmak bu açıdan bakınca zor. ezik ve pasif birine katlanmak her zaman kolay olmayabilir (bu arada muhtemelen şuan her zaman yaptığım gibi kendimle ilgili kötü yönleri (?) çok abartıyorum). eskiden herkes beni sevsin diye elimden geleni yapardim. o yüzden yapiyormusum yani sonraki zamanlarda terapi seanslerimde bunu anladım ve insanların beni sevmeyebilecegini zor da olsa kabul ettim. ama sorun şu ki ben bunu kabul edip artık daha sağlam bir duruş sergilemeye calistigimda "yakın arkadaşlarim" gözüme batmaya başladı. çünkü mesela eskiden olsa aa hayır öyle demek istemedi deyip geçeceğime emin olduğum bir şey oldu ve ben bunu oyle gecmedim. bu sefer galiba algıda seçicilik de olunca batmaya başladılar. birisi çok istediğim bir iş için bir kere bile "hadi inşallah olur, en kısa zamanda, ben de isterim" demedi. beklenti sebebim onun çalıştığı yerde çalışmak istedigim için. o kadar çok fırsatı vardı ki bu cumlelerden birini bari kurması için. ama kurmadi. bir diğeri sürekli para pul muhabbeti yapıyor, bu ara daha da artirdi. benim maddi durumum öyle abartılacak kadar degil önceki entrylerimde de yazmistim grubun en fakiriyim diye. ya sen sözde bir de benim yakın arkadasimsin. neden bana aldığın/alacağın şu marka çanta şu marka kıyafetten bahsediyorsun fiyat vererek kesintisiz dakikalarca? ben burda mantık goremiyorum malesef. hala ikisinin de kasti olarak yaptığını düşünmek istemiyorum ama demek ki içlerinde var ki dislarina bir şekilde bu yansiyor. psikoloğum arama mesafe koymami tavsiye etti. bir süre gorusmememi ve hatta hayatımdan bile çıkarabilecegimi söyledi. mesafe koyabildim. fark edilir derecede hem de. ama hala ay yanlış anlayacaklar panigini içimde yaşıyorum. bunu da aşabilmem biraz zaman alacak sanirim. ben kendime bugüne kadar çok haksızlık ettim artık etmek istemiyorum. evet canim kendim, hislerinde haklısın ve doğru yoldasin.
  </div>]]></description><guid>https://eksisozluk.com/entry/180106401</guid><pubDate>Fri, 28 Nov 2025 00:03:00 -0000</pubDate><dc:creator><![CDATA[mesial]]></dc:creator></item><item><title>[2025/11/28] 25. serdal adalı</title><link>https://eksisozluk.com/entry/180107649</link><description><![CDATA[<div class="content content-expanded">
    dikilitas'a baslamadan istifa etmeyecek diyorlar. evet gazeteciler falan utanmadan diyorlar bunu. lan biz gerizekali miyiz? neden "acil sportif basari" vaadiyle gelen baskan insaat projesinde "paylar dagitilmadan gitmem" diyor? bu iste bir bit yenigi aramayacak miyiz? ibrayi kasla goz arasinda caldigi iddila edilen, usulsuzlukleri carsaf carsaf kameralara yansimis, ibrasi gecersiz sayilsin diye mahkemeye verilmis bir yonetim bu... gecmeyen butceyi herkes dagildiktan sonra tekrar oylatip 20 oyla geciren bir yonetim...<br/><br/>obur atci neden israrla ocak transfer donemini gecirmeden bir yere gitmeyeceginin sinyallerini veriyor? neden kulubun resmi hesabindan surekli cengiz under fotograflari paylasiliyor? cengiz under neden penalti kullaniyor amk? utanmasaniz rakibe yaptigi asisti de saydiracaksiniz, sizin amaciniz cengiz under'in menajerine hizmet etmek mi besiktas'a hizmet etmek mi?<br/><br/>neyin pesindesiniz, baskan td dusun su takimin yakasindan gidin ganyan bayinize, hipodromunuza, tjk'nize naparsaniz yapin; size burda o insaat paralarini harcatana da ocak ayinda futbolcu bilmeyen adama transfer yaptirana da yaziklar olsun!
  </div>]]></description><guid>https://eksisozluk.com/entry/180107649</guid><pubDate>Fri, 28 Nov 2025 17:02:00 -0000</pubDate><dc:creator><![CDATA[daginik]]></dc:creator></item><item><title>[2025/11/28] 26. deterjan şişesinin içine acı sos koyan çiğköfteci</title><link>https://eksisozluk.com/entry/180119278</link><description><![CDATA[<div class="content content-expanded">
    eski mahallemde sokağımızdaki fırın çok güzel ekmek yapardı. tam buğday unuyla devasa boyutta yapıp dilim dilim sattığı ekmeğinden alırdım her zaman. bazı günler ekmekte sebebini çözemediğim rahatsız edici bir aroma olurdu. koku sadece kabuğunda olduğundan kabuğunu soyar öyle yerdim.<br/><br/>birgün o kokunun nedenini anladım. ekmeği fırından yeni çıkardıkları ana denk gelmiştim, bir baktım ekmeği camsil kutusunun içine koydukları suyla nemlendiriyorlar. <br/><br/>deterjan aroması, ne kadar yıkanırsa yıkansın kokusu ekmeğe siniyor. zaman zaman köylülerden aldığım köy ekmeklerinde de aynı kokuya rastlıyorum.<br/><br/>bizim ülkede deterjan kutularına malzeme koyma geleneği ne yazık ki çok fazla. medyadan yapılacak yayınlarla insanları bikinçlendirmek gerekiyor.
  </div>]]></description><guid>https://eksisozluk.com/entry/180119278</guid><pubDate>Fri, 28 Nov 2025 18:45:00 -0000</pubDate><dc:creator><![CDATA[bota nick]]></dc:creator></item><item><title>[2025/11/28] 27. hastası olunan sözler</title><link>https://eksisozluk.com/entry/180109908</link><description><![CDATA[<div class="content content-expanded">
    biri tanrıya sormuş;<br/>“ eğer herşey zaten kaderde yazılıysa neden dilek dileyim ki ? ”<br/>tanrı gülümseyerek şöyle demiş;<br/>“ belki de bazı sayfalarda sadece 'dilediğin gibi olsun' yazmışımdır. ”
  </div>]]></description><guid>https://eksisozluk.com/entry/180109908</guid><pubDate>Fri, 28 Nov 2025 07:59:00 -0000</pubDate><dc:creator><![CDATA[w1k1ng]]></dc:creator></item><item><title>[2025/11/28] 28. günümüz ilişkilerinin en büyük sorunu</title><link>https://eksisozluk.com/entry/180110748</link><description><![CDATA[<div class="content content-expanded">
    iletişim araçlarının çoğalıp hızlanması ile birlikte gelen (bkz: <a class="b" href="https://www.eksisozluk.com/?q=instant+gratification">instant gratification</a>) bağımlılığı, insanları kolay <a class="b" href="https://www.eksisozluk.com/?q=dopamin">dopamin</a>e esir ediyor. bunun kaçınılmaz sonucu ise örtük veya açık narsisizm.<br/><br/>bu ruhsallık ise insana ne yaptırır? manipülasyon. manipülasyon taktiklerinin (o herkesin diline pelesenk edilen <a class="b" href="https://www.eksisozluk.com/?q=lovebombing">lovebombing</a>, <a class="b" href="https://www.eksisozluk.com/?q=gaslighting">gaslighting</a>, kara topr… yok o başkaydı) yaygınlaşması, normalleştirilmesi, kabul görmesi de bununla beraber geliyor; tesadüf yok.<br/><br/>bir şeye isim vermemiz, onu ortadan kaldırmıyor; bilakis tekrarlaya tekrarlaya kabul bile edebiliyoruz.<br/><br/>manipülasyon taktikleri artık öyle normalleşmiş halde ki insanlar karşılaştıkları şeylerde devamlı <a class="b" href="https://www.eksisozluk.com/?q=bit+yeni%c4%9fi">bit yeniği</a> arar oldular. kabahat bulabilir misiniz? insanın derisi kazık yedikçe kalınlaşır; gard dediğimiz şey kademe kademe yükselir.<br/><br/>2006'da öss'ye girmiştim. girerken matematik öğretmenimin dediğini aklımda tuttuğumu hatırlıyorum: bazı sorular basittir. “yok lan, böyle soru olmaz, türeve integrale çalışım ben be, bu çıkmış olamaz” dersiniz. “karekök içinde dokuz eşittir x ise, x kaçtır?” diye soru çıktı bir sene. insanlar bir bit yeniği aramaktan yanlış yanıtladılar. bu tuzağa düşmeyin.<br/><br/>bu nedenle ön kabulünüzü o seviyeye çekmediğiniz, gerçekten güven payı tanımadığınız sürece, ironik bir şekilde, kendiniz de ilişkiye emek veremiyorsunuz. kaçınmalardan, kaçışlardan, korkulardan, kazık yeme beklentisinden ibaret; kimseyi cezbetmeyen bir şeye dönüşüyor tüm bu süreç.
  </div>]]></description><guid>https://eksisozluk.com/entry/180110748</guid><pubDate>Fri, 28 Nov 2025 09:09:00 -0000</pubDate><dc:creator><![CDATA[mlykia]]></dc:creator></item><item><title>[2025/11/28] 29. izmit</title><link>https://eksisozluk.com/entry/180115380</link><description><![CDATA[<div class="content content-expanded">
    bir kaç göbek izmitli olarak ben de bazı tavsiyelerde bulunayım. <br/><br/>köfte: behçet, köfteci selman, köfteci fettah. <br/>iskender: bursa kebapçısı. <br/>döner: kebapçı memduh<br/>börek: batı trakya börekçisi. <br/>pastane: hoşgör<br/>cağ kebabı: tarif<br/>ev yemekleri: çınar lokantası<br/>simit: pişkin simit fırını<br/>tatlı-baklava-sütlü nuriye: tatlı güven<br/><br/>tarif cağ kebabı dışındakilerin hepsi en az 40-50 yıllık, izmit'e mal olmuş lezzetlerdir.
  </div>]]></description><guid>https://eksisozluk.com/entry/180115380</guid><pubDate>Fri, 28 Nov 2025 15:57:00 -0000</pubDate><dc:creator><![CDATA[kenjin]]></dc:creator></item><item><title>[2025/11/28] 30. akın gürlek</title><link>https://eksisozluk.com/entry/180108564</link><description><![CDATA[<div class="content content-expanded">
    bir hakimin ya da savcının kendini gidip gazetelere anlatma ihtiyacı hissediyor olması sanki başlı başlına, içerikten de bağımsız olmak üzere, biraz tatsız bir durum. her şeyden önce bir hakim ya da savcının bu duruma düşmemesi gerekir. kişisel olarak gazeteye açıklama yaptıracak bir duruma düşen, yani net bir şekilde tartışılan bir konuyu, bir döküman ya da 2-3 cümleyle açıklanamayacak bir durumda olan birinin işini hsk görür normalde. yok eğer mevzu kişisel değil de yaptığı işlerle ilgiliyse o zaman daha da kötü bence. neden mi ? <br/><br/>"çünkü o gazeteye çıkmadan önce kendini açıklayabileceğin 4000 sayfan vardı."
  </div>]]></description><guid>https://eksisozluk.com/entry/180108564</guid><pubDate>Fri, 28 Nov 2025 02:16:00 -0000</pubDate><dc:creator><![CDATA[runners high]]></dc:creator></item><item><title>[2025/11/28] 31. trabzonspor'un coca cola'nın teklifini reddetmesi</title><link>https://eksisozluk.com/entry/180112495</link><description><![CDATA[<div class="content content-expanded">
    atatürk karşıtı, istiklal marşı sırasında saygısız davranan tribün liderinin kombinesini bile iptal etmeye gücü yetmeyen klubun gazze'de fabrika yatırımı yapmış, filistinlilere iş sağlayan ender firmalardan birisini filistin'e destek paravanıyla boykot etmiş. tamam en akp sizsiniz yine bakanlar size destek verecek.
  </div>]]></description><guid>https://eksisozluk.com/entry/180112495</guid><pubDate>Fri, 28 Nov 2025 13:34:00 -0000</pubDate><dc:creator><![CDATA[kapi]]></dc:creator></item><item><title>[2025/11/28] 32. alien</title><link>https://eksisozluk.com/entry/180106836</link><description><![CDATA[<div class="content content-expanded">
    övmeye kelimeler yetmez. şuanda imbd'de 1 milyona yakın insanın oyuyla 8.5 puan almış , 45 yıllık bir külliyat yaratan , bir çok oyuna ilham olan (starcraft-zergler) . bu bahsettiğimiz filmde 11 milyon dolara çekilip 184 milyon dolar hasılat yapmıştır. sinema tarihinin en iyi 5 bilim kurgu filminden biridir. ridley scott'ında bana göre en iyi filmdir. set dizaynından tut, pratik efektlerin kullanımına kadar çığır açmıştır. bir kaç sahne fotoğrafı bırakacağım. <br/><br/><a class="b" href="https://www.eksisozluk.com/?q=setten+%c3%a7ekilmi%c5%9f+foto%c4%9fraflar">setten çekilmiş fotoğraflar</a> inanılmaz görseller , bu setler 1979 yılında kuruldu inanabiliyor musunuz?<br/><br/><a class="url" href="https://i.hizliresim.com/ctwst6y.jpg" rel="nofollow noopener" target="_blank" title="https://i.hizliresim.com/ctwst6y.jpg">set1</a> <a class="url" href="https://cdn.theasc.com/Alien-385.jpg" rel="nofollow noopener" target="_blank" title="https://cdn.theasc.com/Alien-385.jpg">set 2</a> <a class="url" href="https://cdn.theasc.com/Alien-Scott-Xeno.jpg" rel="nofollow noopener" target="_blank" title="https://cdn.theasc.com/Alien-Scott-Xeno.jpg">set3</a> <a class="url" href="https://theasc.com/imager/uploads/48802/Alien-391sm_7df9ddf9856fcbf59fd3e6fe91496c36.jpg" rel="nofollow noopener" target="_blank" title="https://theasc.com/imager/uploads/48802/Alien-391sm_7df9ddf9856fcbf59fd3e6fe91496c36.jpg">set4</a><br/><br/>orjinaline sadık kalınarak yapılan alien isolation oyununu oynamakta bile bir çok insan zorlanıyor ve stresten oynayamıyor. (bkz: <a class="b" href="https://www.eksisozluk.com/?q=alien+isolation">alien isolation</a>) . zira filmin en büyük artısı bize uzun süre alien'ı göstermeden izletebilmesi , nostromo'nın ruhsuzluğu , insanın yaşam enerjisini alan yalnız hissetmemize sebep olan koridorları . tabi bunu kuran , sağlayanda riddley scott. o koridolarda mürettebat gezerken yaşadığımız korku ve gerilimi çok az filmde yaşamışızdır. yemek yedikleri ana salon hariç hiç bir yerde güvende hissedilmiyordu.<br/><br/>amerikanın en iyi bestecilerinden jerry goldsmith'te <a class="url" href="https://www.youtube.com/watch?v=6pnev1fa2bY&amp;list=PLqnnuEVGcRQxuqYpNjdR32_dVRzDmVs1O" rel="nofollow noopener" target="_blank" title="https://www.youtube.com/watch?v=6pnev1fa2bY&amp;list=PLqnnuEVGcRQxuqYpNjdR32_dVRzDmVs1O">soundtrackini</a> hazırlamıştır.<br/><br/>filmin türkçe yorum analiz ve sohbetler izlemek isteyenler için;<br/><br/><a class="url" href="https://www.youtube.com/watch?v=jjeIv4WEO7E" rel="nofollow noopener" target="_blank" title="https://www.youtube.com/watch?v=jjeIv4WEO7E">bobin kafa - alien derin inceleme</a><br/><br/><a class="url" href="https://www.youtube.com/watch?v=EB1TuTueIrI" rel="nofollow noopener" target="_blank" title="https://www.youtube.com/watch?v=EB1TuTueIrI">can sungur &amp; tanjan füme alien yatay bakış</a><br/><br/><a class="url" href="https://www.youtube.com/watch?v=UCr5LyiG0vg&amp;t=25s" rel="nofollow noopener" target="_blank" title="https://www.youtube.com/watch?v=UCr5LyiG0vg&amp;t=25s">geekyapar - alien üzerine sinema günlükleri</a><br/><br/><a class="url" href="https://www.youtube.com/watch?v=KlGbz5t9CoM" rel="nofollow noopener" target="_blank" title="https://www.youtube.com/watch?v=KlGbz5t9CoM">feza gezginleri alien serisi inceleme</a>
</div>]]></description><guid>https://eksisozluk.com/entry/180106836</guid><pubDate>Fri, 28 Nov 2025 00:24:00 -0000</pubDate><dc:creator><![CDATA[el hierro]]></dc:creator></item><item><title>[2025/11/28] 33. kredi kartı limiti</title><link>https://eksisozluk.com/entry/180117079</link><description><![CDATA[<div class="content content-expanded">
    3 bireysel kartım var. hepsinin de limiti 50 bin lira. hepsinin asgari ödeme tutarı %20 ve hepsinde 25 bin tl ekstre üzerine çıkmamaya çalışıyorum. asgariden borç kalırsa %3.5 faiz işler aylık bu da 1 kart için en fazla 700 tl faiz ödemek demek. bu enflasyonist ortamda bu faiz hiçbir şey.<br/><br/>hepsinin ayrı ayrı avantajı var. birinden restoranlarda %10 indirimi kullanıyorum diğerinde marketleri. giyim ve eğlence için ise en iyi taksit seçeneğine sahip olanı kullanıyorum. <br/><br/>kısacası kredi kartı limitini tek bir kartta toplamayın ve mümkün mertebe biri hariç hepsininin limiti 50 bin tl ve altı kalsın ki size borçları ödeme kolaylığı sağlasın. 50.001 tl dahi olsa asgari ödeme %40 çünkü. kredi kartı doğru kullanıldığı takdirde yararlı bir finansal araçtır.<br/><br/>edit: henüz müşterisi olmadığınız bankalardan %0 faizli 6 ay vadeli 60 bin tl finansman da sağlayabilirsiniz. borcunuz bitince bankayla ilişiğinizi kesin ve en fazla 2 bankayla yola devam edin.
  </div>]]></description><guid>https://eksisozluk.com/entry/180117079</guid><pubDate>Fri, 28 Nov 2025 16:26:00 -0000</pubDate><dc:creator><![CDATA[dreamerdorian]]></dc:creator></item></channel></rss>