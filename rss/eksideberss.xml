<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-12-01 17:18:46.114865</lastBuildDate><item><title>[2025/11/30] 1. aşk ile en çok karıştırılan duygu</title><link>https://eksisozluk.com/entry/180160443</link><description><![CDATA[<div class="content content-expanded">
    aşk ile en çok karıştırılan duygu: bağımlılıktır. çünkü ikisi ilk bakışta aynı sıcaklığı verir; kalp hızlı atar, insan sürekli karşı tarafı düşünür. ama aralarında ince bir çizgi vardır. aşk özgür bırakır, bağımlılık ise kıskıvrak tutar. aşkta iki kişi birbirini büyütür, gelişmesine alan açar. bağımlılık ise kaybetme korkusuyla beslenir, sahip olmaya çalışır, yavaş yavaş tüketir. aşkta mutluluk çoğalır, bağımlılıkta huzur azalır. bu yüzden bazen çok sevdiğimizi zannederiz, oysa sadece vazgeçememeyi aşk sanmışızdır. aşk iyileştirir, bağımlılık tüketir.
  </div>]]></description><guid>https://eksisozluk.com/entry/180160443</guid><pubDate>Sun, 30 Nov 2025 20:53:00 -0000</pubDate><dc:creator><![CDATA[pavrii]]></dc:creator></item><item><title>[2025/11/30] 2. limonun en çok yakıştığı yiyecek</title><link>https://eksisozluk.com/entry/180147605</link><description><![CDATA[<div class="content content-expanded">
    dostlar limonun yakışmadığı şey mi var, dedem 80 yaşında hala dökülmeyen gür saçını tararken limonluyor ona bile yakışıyor amk.
  </div>]]></description><guid>https://eksisozluk.com/entry/180147605</guid><pubDate>Sun, 30 Nov 2025 03:25:00 -0000</pubDate><dc:creator><![CDATA[aegs]]></dc:creator></item><item><title>[2025/11/30] 3. 30 kasım 2025 pkk'nın rest çekmesi</title><link>https://eksisozluk.com/entry/180156325</link><description><![CDATA[<div class="content content-expanded">
    bu şerefsizlere bu cesareti veren hainlere bu ülkenin bir evladı olarak hakkımı helal etmiyorum. vatan için hayatını adayanların ve dava uğruna şehit düşenlerin iki cihanda elleri yakanızda olacak. dahasını yazmamak için inanın yumruklarımı sıkıyorum. <br/><br/>tarih sizi affetmeyecek.
  </div>]]></description><guid>https://eksisozluk.com/entry/180156325</guid><pubDate>Sun, 30 Nov 2025 17:40:00 -0000</pubDate><dc:creator><![CDATA[kafa trilyon]]></dc:creator></item><item><title>[2025/11/30] 4. after life</title><link>https://eksisozluk.com/entry/180145009</link><description><![CDATA[<div class="content content-expanded">
    diziye başladığımda dedem yaşıyordu ama hastaydı. daha sonrasında diziyi izlerken dedemi kaybettim. dizi o süreci anlamamda ve kavramamda gerçekten çok yardımcı olmuştu. kötü bir denk gelişti, gönül isterdi ki bambaşka bir anısı olsun üzerimde ama maalesef hayatın cilvesi..<br/><br/>ayrıca ricky gervais oyunculuğu gerçekten bambaşka bir seviye. komedyen olup da dram rolünü izleyiciye geçirmek çok büyük iş. büyük oyunculuk cidden. benim bu konuda aşırı beğendiğim 2 isimden biridir. <br/><br/>diğeri de cem yılmaz, av mevsimi performansı muazammdı.
  </div>]]></description><guid>https://eksisozluk.com/entry/180145009</guid><pubDate>Sun, 30 Nov 2025 00:47:00 -0000</pubDate><dc:creator><![CDATA[selahattinnn]]></dc:creator></item><item><title>[2025/11/30] 5. köylülerin lakap takarken çok insafsız olması</title><link>https://eksisozluk.com/entry/180157198</link><description><![CDATA[<div class="content content-expanded">
    bizim köyde 70'li yıllarda bir adam askere gidip gelmiş ve anlattığına göre askerdeyken seçim yapmayı öğretmişler bu adama. örneğin koğuşçu, kantinci gibi diğer askerlere göre daha rahat adamları zamane komutan kendi aranızda seçim yapın, belirleyin dermiş. bu da bizim dayının çok hoşuna gidermiş. <br/><br/>gün gelmiş askerlik bitmiş köye dönmüş. muhtar belirlenecekmiş köyde. birisi ben muhtarlığa devam etcem falan derken. bizim dayı kahvede atlamış mevzuya. “arkadaşlar seçimle belirleyelim muhtarı. herkes eşit. adaylar çıksın bizde oy kullanalım.” demiş. adamın ağzından çıkan cümleler bunlar ve sıfır şaka adamın o gün bugündür adı komünist ali.
  </div>]]></description><guid>https://eksisozluk.com/entry/180157198</guid><pubDate>Sun, 30 Nov 2025 18:19:00 -0000</pubDate><dc:creator><![CDATA[militaristadam]]></dc:creator></item><item><title>[2025/11/30] 6. gelin makyajının gelinleri daha çirkin yapması</title><link>https://eksisozluk.com/entry/180144008</link><description><![CDATA[<div class="content content-expanded">
    sonunda birileri daha bu gerçeği fark etmiş. gittiğim onlarca düğün içerisinde şu ana dek makyajlı hali güzel olan tek bir gelin dahi görmedim, istisnasız hepsinin normal hali boyanmış gelin halinden çok daha iyiydi. bizim beceriksiz kuaförler hem gelin makyajı diye tonla para cukkalıyor hem de kadınları düğün gününde adeta ucubeye dönüştürüyor. umarım bu saçmalık da birçok gereksiz düğün geleneğiyle beraber bir gün yok olup gider.
  </div>]]></description><guid>https://eksisozluk.com/entry/180144008</guid><pubDate>Sun, 30 Nov 2025 00:04:00 -0000</pubDate><dc:creator><![CDATA[bit pull]]></dc:creator></item><item><title>[2025/11/30] 7. bram stoker's dracula</title><link>https://eksisozluk.com/entry/180146653</link><description><![CDATA[<div class="content content-expanded">
    hem sinematografisi hem de edebi arka planıyla ingiliz edebiyatının en önemli gotik eserlerinden birinin uyarlaması olan bir (bkz: <a class="b" href="https://www.eksisozluk.com/?q=francis+ford+coppola">francis ford coppola</a>) filmi. gotik şeylere olan hayranlığım viktorya dönemi'ne olan ilgimle birleşince -başlığı da sol frame'de görmemle birlikte- kayıtsız kalamadım.<br/><br/>(bkz: <a class="b" href="https://www.eksisozluk.com/?q=bram+stoker">bram stoker</a>)'ın 1897 tarihli romanı, viktorya dönemi ingiltere'sinin korkularını, bastırılmış arzularını ve modernleşme kaygılarını gotik ve sembolik bir vampir anlatısına dönüştüren bir eserdir. mina, lucy ve van helsing gibi karakterler üzerinden dönemin ahlak anlayışı, kadın kimliği ve bilim–batıl inanç çatışmaları işlenir.<br/><br/>filmi ise yalnızca vampir mitinin uyarlamalarından biri değil, aynı zamanda viktorya çağı ingiliz edebiyatının karanlık romantizmini modern izleyiciye ulaştıran bir köprü niteliğinde sayabiliriz. coppola'nın bilinçli olarak kullandığı eski usul efektler, teatral ışıklar ve barok kompozisyonlar, romanın karanlık ve gotik atmosferini başarılı bir şekilde yansıtmış.<br/><br/>benim filmde en çok sevdiğim şey, filmin yalnızca bir korku hikayesi olarak değil; aşk ile ölüm arasındaki ince çizgide ilerleyen, gotik romantizmin tüm ihtişamını taşıyan bir trajedi olarak da işlenmesi oldu. (bkz: <a class="b" href="https://www.eksisozluk.com/?q=gary+oldman">gary oldman</a>)'ın dracula'yı hem trajik bir aşık hem de tehditkar bir “öteki” olarak yorumlaması, romanın çok katmanlı karakter anlayışını sinemada yeniden kurmuş. aşkın zaman ve ölümlülük sınırlarını aşan, takıntı ile tutku arasında gidip gelen, gotik bir kader duygusuna yaslanan bir bağ olarak işlenmesini sevdim. dracula'nın mina'ya duyduğu aşk, yalnızca romantik bir his değil; yüzyıllara yayılan bir arayış, bir kaybın iyileştirilemeyen yarası ve ölüme rağmen devam eden bağın somutlaşmış hali bence.<br/><br/>sadece görsel bir deneyim için bile izlenebilir. izleyin.
  </div>]]></description><guid>https://eksisozluk.com/entry/180146653</guid><pubDate>Sun, 30 Nov 2025 02:08:00 -0000</pubDate><dc:creator><![CDATA[kutup guzeli]]></dc:creator></item><item><title>[2025/11/30] 8. rasim ozan'ın fatih altaylı'ya son uyarısı</title><link>https://eksisozluk.com/entry/180148670</link><description><![CDATA[<div class="content content-expanded">
    proje olarak kurulan bir gazetede, iftiraları yaymakla göreve başladı. çantacı bir mesai arkadaşı halen hapisteyken, bu zat böyle geniş geniş konuşabiliyor halen. bazı orospu çocuklarının heykelinin daşşaklarına beton yetiremiyordu. darbe zamanı, bazı tv kanalı sahipleri gibi, tarafını seçmek için güç kavgasının kazananını bekledi. <br/><br/>tv'lerde, her janradan programda, bilirkişi gibi çağırılan, hiçbir pozitif bilim, bilgi ile alakası olmayan boş bir adam. gerçi şu hav hav diyen rapçiyi gördük dün; stadı doldurdu zevksiz, gerzek kalabalıklar. bunu da izleyen oluyor tabi. <br/><br/>özetle, ne yapsa, birileri tarafından izlenecek olan, birilerinin ağız tetikçikiğini yapan bir zat'ı namuhteremin açıklaması.
  </div>]]></description><guid>https://eksisozluk.com/entry/180148670</guid><pubDate>Sun, 30 Nov 2025 07:50:00 -0000</pubDate><dc:creator><![CDATA[yemen]]></dc:creator></item><item><title>[2025/11/30] 9. they shoot horses don't they</title><link>https://eksisozluk.com/entry/180160813</link><description><![CDATA[<div class="content content-expanded">
    akşam akşam yüreğimi burkan, içimi darlayan bir film oldu.<br/><br/>hikaye, büyük buhran dönemini; dışarıdaki umutsuzluk, açlık ve sefalet ile içerideki klostrofobik dans pisti arasındaki tezat üzerinden işliyor. günlerce süren dans yarışması; katılımcıların sadece sıcak bir yemek ve yatacak yer uğruna onurlarını yitirdikleri, 'derby' adı verilen koşularda birbirlerini ezdikleri modern bir gladyatör arenasına dönüşüyor. film, çaresizliğin insanları nasıl kapitalizmin birer oyuncağı haline getirdiğini ve insan acısının nasıl ticari bir şova dönüştürüldüğünü, izleyicinin sahnedekilerin felaketinden duyduğu haz üzerinden aşağılayıcı ve sarsıcı bir çıplaklıkla gözler önüne seriyor.<br/><br/>eser, 'şovun devam etmesi' uğruna gerçeğin (ölümün ve yıkımın) nasıl sterilize edildiğini ve sistemin insanı posası çıkana kadar kullanıp attığını metaforik bir dille anlatıyor. yarışmacıların insanlıktan çıkıp birer yarış atına dönüştüğü bu düzende, organizatör rocky acımasız bir tüccar, seyirciler ise bu trajedinin tüketicisidir. film finalde o can alıcı soruyu soruyor: 'sakatlanan bir atı vurarak acısına son verirler, peki ya ruhu ve umudu kırılan insanlara kim merhamet edecek?
  </div>]]></description><guid>https://eksisozluk.com/entry/180160813</guid><pubDate>Sun, 30 Nov 2025 21:08:00 -0000</pubDate><dc:creator><![CDATA[light my fire]]></dc:creator></item><item><title>[2025/11/30] 10. homeless</title><link>https://eksisozluk.com/entry/180156353</link><description><![CDATA[<div class="content content-expanded">
    benim başıma geldi. yarın bir gün sizin başınıza gelmeyeceğinin garantisi yok.<br/>dalga geçilecek, ayiplanacak yada yadırganacak bir durum değil bu. <br/><br/>eğer başınıza gelirse neler yaparsanız hayatınızı biraz da olsa kolaylaştırabilirsiniz adım adım yazayım.<br/><br/>öncelikle bir telefonunuz varsa , satayım da bir kaç günü, bir haftayı kurtarayim demeyin sakın.<br/><br/>istanbul'da taksim, şişli, mecidiyeköy üçgeninde olmanızı tavsiye ederim öncelikle. <br/><br/>taksim'de 7/24 açık kütüphane var, şişli'de hastane var, taksim'de de yine hastane var. <br/><br/>kütüphanenin avantajı internet ve bilgisayar erişimi olması, ama gece kalmak için telefondan randevu oluşturmanız gerekiyor ücretsiz olarak.<br/><br/>hava güzelse gündüz parkta, bankta uyuyup gece kutuphanede uyanık kalmak mümkün. kütüphanede uyumaya izin verilmiyor. burada kitap okuyarak yada internette vakit geçirerek sabahı getirebilirsiniz. gecenin ilerleyen saatlerinde uykusuzluk ağır bastiysa önünüze bir kitap açın ve kitabı okurken başınızı masaya koyup uyuyakalin..<br/><br/>hastaneler son tercih ama mecbur kalındığında sığınacak bir liman. aciller çok kalabalık ve gürültülü, uyumanız zor. <br/>şişli cemil taşçıoğlu hastanesi'ne ana kapıdan girdiğinizde asansorler acile iner. <br/>buradan üst katlara çıkarsanız bekleme salonlarında yatabilirsiniz ancak burada bazı güvenlik görevlileri devriye atar ve sizi disari çıkarabilirler. <br/><br/>hastanede uyuyacaksaniz en sakin yer mr/tomografi çekimlerinin olduğu yerdeki koltuklardir. <br/>oturarak uyumak ilk bir kaç gün zor gelebilir ama insan alışıyor..<br/><br/>şişli taksim mecidiyeköy üçgeninde yürümeye alışın. uyanık ve yapacagimiz iş sisliye yürümek. <br/><br/>şişli camii, temizlik için ideal. sokakta da kalsanız eliniz yüzünüz ve kifayetinizin temiz olmasına özen gosterin (olduğu kadar)<br/><br/>camii abdesthanesinde coraplarinizi, kıyafetlerinizi yikayabilirsiniz. bu noktada yedek kıyafetinizin olması büyük bir artı tabii ki. kurumasını camiide bekleyebilirsiniz.<br/><br/>camii imamiyla görüşüp durumu anlatmaktan çekinmeyin. şişli camii abdesthanesinde çok defa duş almış biri olarak söylüyorum bunu. imam da elinden gelen desteği vermişti sağolsun. <br/><br/>karnimiz ac. şişli bu açıdan güzel lokasyon. cevahir avm'de öğlen yemeği saatinde (12-13) ve mesai bitiminden sonra çokça yemek yiyen insan olur. <br/>burada bırakılan yemeklerin çokluğuna inanamazsiniz. <br/><br/>öncelikle bir carl's jr restaurant bardağı buluyoruz. oradan yiyen kişi yemeği yiyip gittiginde bardağı alıyoruz. bu sınırsız içecek demek. mümkünse bardağı muhafaza edin. <br/><br/>su bir problem değil, camiide yada tuvalette çeşmeden iceceksiniz zaten. <br/>bu bardakla asitli içecekler alabilirisiniz. <br/>burger king kova ile patates satiyor. bir boş kova alin yemeği biten birinin masasından. <br/><br/>masaları gezerek kalan patatesleri kovaya doldurun. yarısını geçince masalardan birinden bir de fiş alarak burger kinge gidin ve patatesler soğuk olduğu için değiştirmek istediğinizi söyleyin. bunu yoğun bir zamanda yapın. kesinlikle degistireceklerdir. <br/><br/>bunun dışındaki menü tamamen masalardan bulduklariniza bağlı. yarım hamburger, yarım pizza, yarım pide.. artık kismetinizde ne varsa.. <br/><br/>sigara iciyorsaniz insanları durdurup sigara istemeyin. cevahirin önündeki starbucksin bahçesine oturun. saginizda yada solunuzda sigara içen biri oldugundan emin olun. <br/><br/>ceplerinizi yokladiktan sonra "bende kalmamış da varsa sigaranizdan bir tane alabilir miyim?" diye sorun. <br/><br/>reddedilme ihtimaliniz neredeyse sıfır. <br/><br/>askıda simit.. <br/>burada anlayamadigim şekilde simitciler simit vermek istemiyor. sabah saatlerinde simitler tazeyken ve satışlar iyiyken başarı şansı çok az. bu yüzden akşam üzeri tezgahı kapatmaya yakın "askıda simit varsa bir tane alabilir miyim?" diye sorun. <br/>o vakitlerde olumlu dönüş alabilirsiniz. <br/><br/>taksim-sisli yolu üzerinde çok sayıda fırın ve pastane var. bunların rutinlerini bilmek önemli. daha kurumsal yerler ürünleri imha ederken eski usul esnaflar genelde ürünlerini ihtiyaç sahiplerine verirler akşam. <br/><br/>simit, poğaça gibi ürünler altıdan sonra pek satilmaz. insanlar eve giderken simit poğaça almaz. ertesi gün de satilamayacagi için bunlar atılır, verilir yada imha edilir.<br/><br/>zaten bir hafta içinde hangi dükkanın saat kaçta neyi atacagini biliyor olacaksiniz. <br/><br/>yemeği yedik akşam oldu. taksim'e donus vakti. taksim'de istiklalde yürüyün.<br/>bulaşıkçı, garson gibi ilanlar goreceksiniz. <br/>özellikle bulaşıkçı ilanı çok işe yarar çünkü bulmakta zorlanıyorlar ve yevmiyeler günlük alınıyor.<br/><br/>eğer şanslı iseniz kalacak yer olan ilanlar da olabiliyor ama düşük bir ihtimal. bulaşıkçı olarak çalışırsak ve mesai bitiminde kalacak yer yoksa kalacak yer hastane olacak, istiklale en yakın hastane taksim ilkyardım, buranın güvenlikleri biraz kil olsa da geceyi burada geçirebilirsiniz. <br/><br/>çünkü kütüphane belli bir saatten sonra giriş kabul etmiyor. <br/><br/>bilgisayardan birşeyler yapabiliyorsaniz, ekşi sözlük iş ilanları, r10 iş verenler gibi siteleri takip edin. <br/><br/>makale yazma, e-ticaret sitelerine ürün yükleme gibi herkesin yapabileceğini düşündüğüm işler alabilirsiniz. bunları kütüphanedeki bilgisayarlardan yapabilirsiniz. <br/><br/>olur da para kazanırsanız rutininizi bozmayın. bugün gidip kendime ziyafet çekeyim demeyin, bu parayı kullanacağınız yer , birincisi telefon faturasını ödemek. ikincisi hamama gitmek. üçüncüsü yedek iç çamaşırı, çorap, t-shirt almak. <br/><br/>havalar soğuksa mont bere şapka eldiven için bu parayı kullanmak.<br/><br/>burada öncelik sabit bir işe sahip olana kadar para biriktirmek. gel bulaşıkları hep sen yıka derlerse yarı uykulu yarı uyanık çalışmanız imkansız. bu durumda kalacak yere ihtiyacınız olacak.<br/><br/>havalimanı ve camii bir seçenek değil çoğu zaman. havalimaninda evet uyumak kolay ama yemek büyük bir problem. yemek yeri az ve yemekler pahalı bu yüzden birilerinin biraktigi yemekleri bulmak zor ve havalimaninda bu yemekleri bekleyen tek kişi siz olmayacaksiniz.<br/><br/>camiiler gece kapaniyor zaten. gün içinde bir iki saat uyursunuz belki ama %90 ihtimalle güvenlik tarafından uyandirilirsiniz.<br/>kışın daha anlayışlı olabiliyorlar camiide uyumak isteyenlere. bu tamamen şans işi.<br/><br/>bir de uyarı; her yanınıza gelip , kalacak yer verelim, iş verelim, aş verelim diyen ak sakallı dede değil buna dikkat edin. <br/><br/>üç gün size yemek, para vs. verirler dördüncü gün şu çantayı şuraya teslim et diye görev verirler. bir anda kendinizi illegal olaylarin içinde bulursunuz.<br/><br/>size yaklaşan kişi bir bahane ile kimlik soruyorsa (kimliğin var mı sigorta yaptiralim sana vs..) uzaklaşın..durumdan istifade ederek sizin üzerinize şirket kurma, banka hesaplarinizi kullanma vs. gibi illegal işler teklif edecektir.<br/><br/>amaç, bu gunlerin de sonsuza kadar surmeyecegi, elbet biteceğini umut ederek, sanki her gün böyle olacakmış gibi yarını düşünerek hayatta kalmak.. azı veya fazlası değil.. <br/><br/>bu şekilde uzun süre 0 lira ile hayatta kaldım. yürümekle alakalı sorununuz yoksa siz de yapabilirsiniz. ama gün içinde ister istemez yurumek gerekiyor. <br/><br/>ne yaparsanız yapın asla insanlarin size acıyarak birşeyler vermelerini istemeyin, dilenmeyin. <br/><br/>ve ne kadar zor durumda olursanız olun unutmayın. hiçbir şey sonsuza kadar sürmez. iyi şeyler de, kötü şeyler de elbet bir gün biter. <br/><br/>en zoru ilk üç gündür. üç gün geçtikten sonra sanki yıllardır sokakta gibi hissedeceksiniz. <br/>moral olsun diye söylemiyorum ama, üç gün sonra gereksiz bir özgürlük hissi bütün vücudunuzda dolaşmaya başlayacak..<br/><br/>geçmiş olsun.
  </div>]]></description><guid>https://eksisozluk.com/entry/180156353</guid><pubDate>Mon, 01 Dec 2025 10:36:00 -0000</pubDate><dc:creator><![CDATA[sessizsakinbir]]></dc:creator></item><item><title>[2025/11/30] 11. anıtkabir</title><link>https://eksisozluk.com/entry/180149815</link><description><![CDATA[<div class="content content-expanded">
    anıtkabir, sadece atatürk’ün hatırasını yaşatmakla kalmaz, aynı zamanda türk milletinin geçmişine, kültürüne, kahramanlık hikayelerine ve ideallerine derin bir bağ kurar. yapının tasarımı, türk milletinin özgürlük mücadelesinin simgesidir ve modernleşme sürecinin ve bağımsızlık ideallerinin bir ifadesidir. anıtkabir, hem türk halkının tarihini hem de geleceğini yansıtan bir yapıdır; geçmişten gelen imgelerle şekillenmiş, ancak geleceği aydınlatmayı amaçlayan bir simge olarak türk milletinin kimliğini taşır.<br/><br/>aslanlı yol boyunca sıralanan 24 aslan, türk tarihinin simgelerinden biri olan oğuz boylarını temsil eder. bu aslanlar, türk milletinin tarihsel kökenlerine, orta asya’dan anadolu'ya uzanan oğuz boylarına ve onların kahramanlık geçmişine atıfta bulunur. aslanlar, güç ve cesaretin simgesi olarak, türk milletinin tarihindeki kahramanlık ve direncin bir yansımasıdır.<br/><br/>yolun sonunda, atatürk’ün mezarına ulaşmak, türk milletinin özgürlük ve bağımsızlık yolundaki zaferini simgeler. aslanlı yol, aynı zamanda türk milletinin birliğini, tarihsel geçmişiyle bağımsızlık yolundaki kararlı adımlarını da temsil eder.<br/><br/>anıtkabir’in düz çizgiler, geniş avlular ve kubbeli yapılar, orta asya’daki türk yapılarından esinlenmiştir. göçebe türklerin mimarisi, doğanın genişliğiyle uyum içinde, aynı zamanda insanın ihtişamını simgeleyen bir anlayışa sahiptir. anıtkabir, türk kültürünün doğudan batıya uzanan yolculuğunu ve göçebe kültüründen medeniyetin inşasına uzanan süreci yansıtır. türk mimarisinin bu unsurları, türk milletinin tarihsel kimliğini ve büyük bir ulus olma yolundaki adımlarını simgeler.<br/><br/>anıtkabir’in yapısındaki taş işçiliği ve süslemeler, selçuklu ve osmanlı mimarisinden esinlenmiştir. osmanlı imparatorluğu’nun zarif taş işçiliği ve osmanlı çini sanatının etkisi, anıtkabir’deki iç mekanlarda açıkça görülür. yapının zarif formları ve anıtsal yapısı, osmanlı imparatorluğu’nun büyük medeniyet geçmişine bir saygı duruşudur.<br/><br/>anıtkabir’deki çini işçiliği, osmanlı sanat geleneğinin bir yansıması olarak, türk halkının sanatsal birikimine ve türk kültüründeki zarafet anlayışına atıfta bulunur. ayrıca mimari formlar, selçuklu ve osmanlı'nın etkisiyle birlikte türk milletinin tarihsel köklerini ve türk kimliğini simgeler.<br/><br/>anıtkabir’in yüksek yapısı ve etrafındaki geniş alan, türk milletinin büyük bir ulus olduğunun sembolüdür. yapının büyüklüğü, sadece türk milletinin geçmişteki kahramanlık tarihini değil, aynı zamanda cumhuriyetin gelecekteki ideallerine olan inancını simgeler. anıtkabir’in yüksek yapısı, bağımsızlık ve özgürlük mücadelesinin bir ifadesidir. aynı zamanda, türk milletinin kendine güvenen, güçlü bir ulus olarak büyüklüğünü gösterir.<br/><br/>kısacası anıtkabir’in yapısı, türk milletinin tarihsel mirasını, kültürel birikimini ve özgürlük mücadelesini simgeler. türk halkının modernleşme süreci, bağımsızlık mücadelesi ve cumhuriyetin değerleri, anıtkabir’in her bir taşında ve her bir ayrıntısında hayat bulur.<br/><br/>anıtkabir, yalnızca bir anıt mezar değil, türk milletinin özgürlük ve bağımsızlık yolundaki kararlılığını, geçmişten geleceğe uzanan bir köprüdür.yunan mimarisi ile uzaktan yakından alakası yoktur bunlar hep bilgi kaydedin lazım olur (!).
  </div>]]></description><guid>https://eksisozluk.com/entry/180149815</guid><pubDate>Sun, 30 Nov 2025 10:33:00 -0000</pubDate><dc:creator><![CDATA[otukenden gelen bozkurt]]></dc:creator></item><item><title>[2025/11/30] 12. 30 kasım 2025 karagümrük beşiktaş maçı</title><link>https://eksisozluk.com/entry/180149760</link><description><![CDATA[<div class="content content-expanded">
    fikstürü ezbere bilen taraftardan ekşi sözlükte maç başlığını görüp maçtan haberdar olan taraftara evrilmemize neden olan herkesin abv. <br/><br/>tanım: kötü futbolumuzun devam edeceği maç.
  </div>]]></description><guid>https://eksisozluk.com/entry/180149760</guid><pubDate>Sun, 30 Nov 2025 10:20:00 -0000</pubDate><dc:creator><![CDATA[kisik sesli tellal]]></dc:creator></item><item><title>[2025/11/30] 13. köstebek</title><link>https://eksisozluk.com/entry/180145406</link><description><![CDATA[<div class="content content-expanded">
<a class="b" href="https://www.eksisozluk.com/?q=talpidae">talpidae</a> familyasının üyelerine verilen isim. genel olarak kusursuz bir silindir şekilli vücuda, gözsüz bir kafa yapısına, mükemmel bir burna, başparmaklı ön pençelere ve toprak altındaki fakir oksijenli havaya dayanabilmelerini sağlayan özel hemoglobinlere sahiptir. en büyük üyesi ise 2023'te <a class="b" href="https://www.eksisozluk.com/?q=on+dokuz+may%c4%b1s+%c3%bcniversitesi">on dokuz mayıs üniversitesi</a> araştırmacıları tarafından hakkari'de keşfedilen <a class="b" href="https://www.eksisozluk.com/?q=talpa+hakkariensis">talpa hakkariensis</a>'tir<sup class="ab"><a data-query="as bayrakları" href="https://www.eksisozluk.com/?q=as+bayraklar%c4%b1" title="(bkz: as bayrakları)">*</a></sup>.<br/><br/><a class="url" href="https://arkeofili.com/hakkaride-3-milyon-yildir-yasayan-yeni-kostebek-turleri-kesfedildi/" rel="nofollow noopener" target="_blank" title="https://arkeofili.com/hakkaride-3-milyon-yildir-yasayan-yeni-kostebek-turleri-kesfedildi/">tipi de şöyle bir şey &lt;3</a>
</div>]]></description><guid>https://eksisozluk.com/entry/180145406</guid><pubDate>Sun, 30 Nov 2025 01:04:00 -0000</pubDate><dc:creator><![CDATA[st warmonger]]></dc:creator></item><item><title>[2025/11/30] 14. 29 kasım 2025 blackbriar istanbul konseri</title><link>https://eksisozluk.com/entry/180144892</link><description><![CDATA[<div class="content content-expanded">
    gençlik konseri kıvamında yeni nesil bir metal konseriydi. yaş ortalamasının 25 olduğunu tahmin ediyorum. alkışlarla ritm tutmalar ve kalpler havada uçuştu. çok yumoş bir gruptu. baby face basçı headbangiyle dikkat çekti. ışık yine başarısızdı, nora bacımız ara ara karanlıkta kaldı. müziklerini seviyorum, genel olarak da keyifli bir konserdi. ancak old school metalciler için aşırı softtu. konsere 15 dk geç çıktılar ve konser öncesi dj taylor swift ve lara del rey çaldı ki buna insanlar hep bir ağızdan eşlik ettiklerinde acaba yanlış bir konsere mi geldik diye düşünmedik değil. bu arada ikisini de tanımayız, shazamdan öğrendik. metal konseri öncesi taylor swift çalan dj de ne bileyim.<br/>ayrıca ifteki kovacılar yine rezillikti. bu uygulamayı hala ısrarla devam ettiren if i anlamıyorum. kovacıların peşinde bir de posçular türemiş. bitmek yerine çoğalıyorlar.<br/>buradan bilimum metal konseri organizatörlerine sesleniyorum. mümkünse if beşiktaş yerine artık kadıköy paribu art ile anlaşın. biz de şu rezillikten kurtulalım.
  </div>]]></description><guid>https://eksisozluk.com/entry/180144892</guid><pubDate>Sun, 30 Nov 2025 00:41:00 -0000</pubDate><dc:creator><![CDATA[cupid of hatred]]></dc:creator></item><item><title>[2025/11/30] 15. nuri bilge ceylan</title><link>https://eksisozluk.com/entry/180144729</link><description><![CDATA[<div class="content content-expanded">
    mahalle karışmış yine, "benim neyim eksik ulen!" diyerekten mevzuya hızlıca dalayım..<br/><br/>sanat her zaman içinde üretildiği maddi koşulların, iktidar ilişkilerinin ve ideolojik aygıtların bir parçasıdır. dolayısıyla sanatı siyasetten ayrı tutma fikri, ilk bakışta soylu ve bağımsız görünse de aslında egemen ideolojinin bağımsızlık yanılsamasına hizmet eder.<br/><br/>şüphesiz ki sanatı siyasetten ayırma söylemi ideolojik bir konumdur.<br/><br/>nuri bilge ceylan'ın "siyasi nedenlerle katılmayı reddetmek bana sanatı siyasete feda etmek gibi geliyor." sözleri görünürde sanatın özerkliğini savunuyor amaapolitiklik bir tarafsızlık değil, mevcut iktidarın konumunu yeniden üretmektir, bunu nasıl göz ardı eder anlaşılır şey değil. sanatın gösterildiği festival, o festivali düzenleyen rejimin politik pratikleri, festivalin uluslararası arenada yaratmayı amaçladığı meşruiyet imajı daha nice çabası politik bir alanın parçasıdır. bunu anlamamış olması mümkün değil. dolayısıyla sanatçı siyasete karışmayarak aslında siyasal işlevli bir platforma katkıda bulunmuş olur.<br/><br/>iran rejiminin kültürel alanı bir ideolojik aygıt olarak kullandığı aşikar, kaldı ki yüzlerce sanatçının sürgünde olduğunu cümle alem biliyor da bir nuri bilge ceylan bilmiyor anlaşılan. kültür - sanat kurumları da birer ideolojik aygıt işlevi görür, bunu o çok imrendiği <a class="b" href="https://www.eksisozluk.com/?q=andrey+tarkovsky">andrey tarkovsky</a>'den, <a class="b" href="https://www.eksisozluk.com/?q=ingmar+bergman">ingmar bergman</a>'dan öğrenememiş olması kabul edilemez. <br/><br/>fajr festivali gibi organizasyonlar, otoriter rejimlerin kendilerini medeni, kültür üreten, halkıyla barışık, uluslararası görünürlüğe sahip göstermeleri için kullanılan bir vitrin değildir de nedir? nuri bilge ceylan'a sormak lazım bunu. nuri bilge ceylan'ın katılımı, bu vitrinin parçası haline gelmek demek değil midir? oraya gidip rejimi ve mollaları eleştirmişse dinleyip görelim ve tutumunu takdir edelim.<br/><br/>sanatçı, bastırılmışların çığlıklarının duyulmadığı bir yerde, sessizliğin estetik hâline mi katkıda bulunur, yoksa o sessizliği kırmayı mı seçer? bu soru çok kıymetli bana kalırsa, ki filmlerinde ana karakterleri her zaman bir soru ya da belirsizlik ile yön ararken, nuri bilge ceylan'ın teslim olması filmlerindeki alt metinle de çelişmiş oluyor. sanatın üs politik bir alan olduğu iddiası burjuva estetik ideolojisinin ürünüdür, bunu unutmamak gerekir. "sanat siyaset üstüdür." derken bu söylemin, çoğu kez burjuva liberalizminin sanat anlayışı olduğuna dikkat çekmek gerekir. bireyin özerkliği, estetiğin kendine yetmesi, sanatın dünyevi çatışmalardan arındırılması bunlara delalet değil midir nuri bilge ceylan?<br/><br/>sanat, sınıfsal koşullardan ve iktidar ilişkilerinden bağımsız bir ada değildir, kim olursak olalım, hangi görüşten beslenirsek beslenelim, bu hepimizin içine dahil olduğu bir sonuçtur. nuri bilge ceylan'ın kullandığı söylem, istemeden de olsa, sanatın kapitalist ve modernist özerklik mitini yeniden üretir. bu da onu, eleştirdiğini sandığı siyasal alanın dışında tutmaz, tam içinde ve işlevsel bir yerinde konumlandırır.<br/><br/>sanatçının etik ve siyasal sorumluluğu var mıdır? bu soru da çok kıymetli, "yeaaa banane kardeşim, ne bok yerseniz yiyin, benim sanatın bağımsız.." falan demeyle işin içinden çıkılmış olunmuyor. etik tarafından bakarsak özellikle <a class="b" href="https://www.eksisozluk.com/?q=antonio+gramsci">antonio gramsci</a>'den bu yana, sanatçıyı organik bir entelektüel olarak görüyoruz. (acaba okudu mu nuri bilge ceylan, pek sanmıyorum ama belli olmaz tâbii, o daha çok çehov okuru.) bu konum sanatçının baskı altındaki halklarla dayanışma ilişkisi kurmasını, sessiz bırakılanın sesi olmasını bekler. haa takdir sanatçının tâbii ama tarih çektiğimiz filmleri pek unutmuyor, illa birileri didik didik etmiş oluyor. bu nedenle eleştiriyi tekrar formüle edelim. nuri bilge ceylan'ın “sanatı siyasete feda etmeme” gerekçesi, aslında sessizliğin siyasetine ortak olmak riskini taşır, evvelâ bunu kabul edelim. çünkü bazan sessiz kalmak, söz söylemekten daha güçlü bir politik eylemdir ama bu güç iktidarın lehine çalışabilir.<br/><br/>nuri bilge ceylan'ın festival kararındaki gerekçesi ideolojik olarak naif bir özerklik anlayışına dayanıyor anlaşılan. apayrı duran sanat söylemi, siyasal sorumluluğu kültürel alana havale ederek etkisizleştiriyor. katılım, iran rejiminin kültürel meşruiyetine dolaylı bir rıza üretir. dolayısıyla eleştiri, kişiye değil konuma yönelir. sanatı siyasetten ayırdığını söyleyen sanatçı, farkında olmadan egemen siyasetin parçası olur.<br/><br/>sanatın etiği, estetiğin siyaseti değil midir nuri bilge ceylan? etik, estetik, politika ekseninde her zaman bir müdahale yok mudur? <a class="b" href="https://www.eksisozluk.com/?q=gezi+direni%c5%9fi">gezi direnişi</a>'de politik duruşumuz vardı da mollalar söz konusu olunca sanatı feda mı etmiş oluyoruz, başka bir yere mi varıyoruz?<br/><br/>sanat hiçbir zaman yalnızca estetik bir faaliyetten ibaret olmadı. her estetik tutum, ister reddetsin, ister benimse-sin, etik bir pozisyonun ve politik bir konumlanmanın içinden konuşur. bu nedenle sanatı siyasetten ayırdığını iddia eden her söylem, aslında etik sorumluluktan kaçmanın estetik bir maskesidir. bu salt görüntü değil, tarihsel bir kategoridir. estetiğin burjuva kanonlarında inşa edilen kavramsal çerçevesi, sanatı saf, özerk, içsel, politikadan bağımsız bir alan olarak tanımlar bu tanım görünüşte özgürlükçüdür, gerçekteyse hegemonik ideolojinin görünmez biçimde işleyen bir aygıtıdır. güzellik ya da ifade daima bir sınıfın ürettiği duyumsama biçimidir, tarihsel bir koşulun içinden doğar, bir iktidar ilişkisi taşır, dünyayı algılayışın politik bir örgütlenmesidir. dolayısıyla bir festivalde film göstermek, yalnızca sanat sunmak olmuyor, tarihsel bir ilişki ağına dâhil olmak, bir iktidar mekânında estetik bir pozisyon almaktır.<br/><br/>eylemsizliğin dahi politik olduğu bir alanda etik, estetiğin görünmez omurgasıdır. bunu nasıl inkâr edebiliriz? bir sanatçının etik sorumluluğu, yalnızca içerikle olmaz, bağlamla da belirlenir. bir sanatçı "sanatı siyasete feda etmek istemiyorum." diyorsa aslında "etik sorumluluğumu estetik özerklik mitine feda ediyorum." demiş oluyor. sanatçının politikayı reddetmesini bir masumiyet olarak ele alamayız, mevcut iktidara yönelik sessiz bir bağlılık biçimi olarak okuruz. tıpkı ülkemizde yaşanan sanat, sanatçı ve politik tavır meselesinde olduğu gibi.<br/><br/>kim konuşamıyor, kim baskı altında ve siz hangi sahnede yer alıyorsunuz nuri bilge ceylan? eğer o sahne, başkalarının susturulduğu bir rejim tarafından kuruluyorsa, sanatçının estetik tercihi, etik bir ortaklık anlamına gelir. dolayısıyla estetik duruş bir politik duruş hâlini alır, öyle zaman zaman "yaşasın özgür filistin, yaşasın türkiye'de ezilen herkesin direnişi." derken iran'ı bunun dışında tutarsak bu çelişki bizi çürütmez mi?<br/><br/>hâlbuki estetik yönelim her zaman bir ontolojik tavrı, epistemolojik çerçeveyi, bir duyumsama rejimini, bir kültürel konumlanmayı yansıtır. kusurlu mu düşünüyorum? sanatın siyasal değil estetik olduğu iddiası, estetiğin siyasallaştırıcı gücünü görmezden gelir. estetik, insanın dünyayı algılayış biçimidir evet, algı ise politik olarak üretilir, bunun aksini söylemek mümkün değil. bu nedenle, nuri bilge ceylan'ın tavrı da estetik olmak şöyle dursun, derin bir politik duruşun ama görünmez, örtük, sessiz bir duruşun tam kendisidir. bu duruş, sanatın etik yükünü estetik bir nötrlük perdesiyle bastırır.<br/><br/>sanatın özerkliği kavramı, tarih boyunca özellikle moderniteyle birlikte, burjuva ideolojisinin en meşhur araçlarından biri oldu. bu özerklik ekonomik altyapıdan, siyasal iktidardan, toplumsal çatışmadan bağımsız değildir. tam aksine onların ürettiği bir kurgu olarak doğdu, doğmaya devam edecektir. otoriter bir rejim, bu kurguya başvurduğunda "bizimle aynı sahnede görün, çünkü sanat siyasetin üstündedir." diye seslenir aslında. günümüz türkiye'sinde bunu mevcut iktidar ile deneyim ediyoruz. dolayısıyla iran rejiminin bu çağrısı siyasal şiddetin estetik bir örtüyle meşrulaştırılmasıdır. sanatçı bu örtünün altına girdiğinde, estetiği siyasetten ayırmış olmaz. siyaseti, estetiğin içine sindirilmiş bir görünmezlik formuna dönüştürmüş olur aksine.<br/><br/>sanatta etik, yasaklayıcı olmamalı elbette, bu kabul edilemez, yaratıcı olmalıdır. etik estetiği sınırlamaz, onun hakikatini açığa çıkarır. şüphesiz ki estetik biçim etik bir sorumluluk taşır. etik tavır politik bir bilinç taşır. dolayısıyla politik bilinç sanatsal yaratının yönünü belirler. sanatın büyüklüğü, siyasal karanlıkla arasına mesafe koymakta belirmez, o karanlığın iç yapısını görünür kılmakta yatar. sanatçı iktidarın gölgesine sığınarak yaşayamaz, o gölgeyi estetize etmeden ifşa ederek tarihsel bir anlam kazanmış olur.<br/><br/>sanatçı estetik bir figür değildir, etik bir faildir aslında..<br/><br/>sanatın etik boyutu, estetik kaygıyı da ortadan kaldırmaz. aksine ona tarihsel bir derinlik, toplumsal bir damar, politik bir bilinç kazandırır. bu nedenle "sanatı siyasete feda etmemek" söylemi, etik bir duyarlılık olarak da ele alınamaz, siyaseti estetiğin sessizliğinde boğan bir kaçış stratejisi olarak değerlendirilir. sanat ancak etikle birleştiğinde politik bir özgürleşme alanı yaratır hâlbuki ve bu alan hiçbir otoriter vitrine sığmaz.<br/><br/>boşuna konuşuyoruz ya burada, kimsenin umurunda değiliz aslında. bize de kıçı kırık bir sohbet konusu çıkıyor gecenin bir saatinde. neyse ki <a class="b" href="https://www.eksisozluk.com/?q=zeki+demirkubuz">zeki demirkubuz</a>'a iyi malzeme çıkmış, yakında karşı atağa geçer. yesinler birbirlerini, bize de günlük magazin seyri çıkar, hoş gerçi nuri bilge ceylan yanıt vermiyor epeydir, bu ikilinin didişmesi de tat vermiyor artık, ne bileyim şöyle taksim meydanı'nda falan kavga etseler ancak keyif alırız. yiyin ulen birbirinizi, yaşlandıkça saçma sapan adamlara dönüştünüz. bir başka mesele de zeki demirkubuz, yakında tek kişilik gösteriler yapma yolunda ilerliyor, film çekmekten eskisi gibi keyif almıyor sanırım. birinde <a class="b" href="https://www.eksisozluk.com/?q=%c3%a7ehov">çehov</a>, ötekinde <a class="b" href="https://www.eksisozluk.com/?q=dostoyevski">dostoyevski</a> olmasa sanat yapamayacaklar sanki, biri festivallerin alıngan güzeli, ötekisi mahallenin delikanlısı sözde. ayrıca aynı filmleri çekmekten vazgeçin lütfen, yine de izliyoruz filmlerini işte, n'palım.<br/><br/>bu arada oscar'a da cannes da altın ayıya da bunlar gibi falanca festivallere de sokayım, tek bir vitrinde aynı filmleri izliyoruz mütemadiyen, elbette çok kıymetli filmler çıkıyor ama nuri bilge bu kadar da önemsemesin ya, yaşlandı artık, komik oluyor hakikaten, doy be kardeşim..<br/><br/>edit: imlâda kusur.
  </div>]]></description><guid>https://eksisozluk.com/entry/180144729</guid><pubDate>Sun, 30 Nov 2025 22:22:00 -0000</pubDate><dc:creator><![CDATA[ruhibeyapartmani]]></dc:creator></item><item><title>[2025/11/30] 16. 30 kasım 2025 salınan teroristler listesi</title><link>https://eksisozluk.com/entry/180158808</link><description><![CDATA[<div class="content content-expanded">
    salıveren teroristlerin listesidir. ben niye gazi oldum o zaman şırnakta.<br/><br/>azime ışık. kadıköy göztepedeki alışveriş yapan insanlara saldırdı. 14 sivili şehit etti. serbest bırakıldı<br/><br/>çetin arkaş. istanbul çetinkaya mağazında alışveriş yapan insanlara saldırdı. 12 kişi şehit oldu. 8'i kadın.bir tanesi 2 yaşında bebek. serbest bırakıldı<br/><br/>yakup akkan. 3 polisimizin şehit olmasına, 21 askerimizin gazi kalmasına sebep oldu. 2019'da yakalandı. serbest bırakıldı.<br/><br/>edit: arkadaşlar hepsi bugün salıverilmedi tabii. ben listeyi kendim derledim. bugün itibari ile demek istedim. daha da bulursam ekleyeceğim. saygılar.
  </div>]]></description><guid>https://eksisozluk.com/entry/180158808</guid><pubDate>Mon, 01 Dec 2025 07:54:00 -0000</pubDate><dc:creator><![CDATA[ken smith]]></dc:creator></item><item><title>[2025/11/30] 17. rusça</title><link>https://eksisozluk.com/entry/180155220</link><description><![CDATA[<div class="content content-expanded">
    mavi-gay iliskisi yazilmis ustte , bir kismi makul, bir kismi varsayim.<br/><br/>oncelikle, mavi-gay eslesmesinin rusca'daki kullaniminin net bir cikisi bilinmez. tahminler, teoriler vardir. <br/><br/>golubchik/golubushka kelimelerini ele almakta sakinca yoktur. "canim, tatlim" anlaminda kullanilir. "yumusaklik" soz konusudur. buradan turedigini "iddia edenler" vardir. bunun bir sebebi de, goluboy'un direkt olarak mavi degil, "acik mavi" icin kullanilmasidir. bu da bazi yorumlarda, donemin erkeklik normlari baglaminda dislayici bir "yumusaklik" imasiyla okunur. <br/><br/>sovyetler'de soz konusu televizyon programinin "ortaya cikarmamasi". yani o programi "refere etmek" gibi bir durum yok. cunku programin ismi en basta "goluboy ogonyok" degil, sonra da birkac kere degisiyor, escinsellerle hicbir alakasi olmayan bir bicimde evrimlesiyor. program, cok cok zorlarsak, ancak "pekisticisi" olabilir, nedensel bir bag yok.<br/><br/>rusca'da daha orijinal bir "goluboy-gay" iliskisi araniyorsa, bunu soz konusu televizyon programindan (1960'lar) yillar once cikan (1950'lerde) filmden (my za mir) ve sarkidan (letite, golubi, letite) daha guzel yapabiliriz. sarkiyi "letite, golubi, letite" seklinde arayinca, youtube sonuclari geliyor. genellikle cocuk korolari soyler, zaten film ve muzik escinseller icin yapilmamistir. onemli bir nokta da bu. o zaman escinsellikle ne ilgisi var? sarkinin sozlerinde soyle ifadeler yer aliyor; "ucun guvercinler ucun, hicbir yerde sizin icin engel yok", "firtina yolculugunuzda size engel olmasin", "mutluluk ve ozgurluk adina", "safak isiginda ve tehditkar siste/karanlikta" , vs. yani film ve sarkidan bagimsiz olarak, escinsellerin kendilerine uygun gordugu (benimseyebilecegi) sozler yer aliyor. bununla birlikte, escinsellerin moskova'da bulustuklari meydanin guvercinlerle de populer olduklari da dusunulunce, ve hatta "gizli toplanmak zorunda olduklari" ve gizli toplanmalarin kgb tarafindan "basilabilecegi" de eklenince, bu sarki onlar icin bir cesit "uyari kodu" oluyor. "polis/kgb geliyor, kacin" yerine "ucun guvercinler ucun" demekten bahsediyorum. <br/>bu yaklasim, populer sayilabilecek yayginliktaydi. <br/><br/>bu sarkinin kesinlikle bir etimolojik koken olarak kabul edildigini soyleyemem. subkultur folkloru veya efsanesi sayabiliriz. kisisel dusuncem ise; escinsellerin bir sarkidan kendilerine "kgb baskinina uyari kodu" cikarmalari , sovyet sartlarindaki televizyonun bir cesit "escinsel propagandasi" yapmasindan cok daha kabul edilebilir bir senaryo.<br/>(kisa bir fikra, sovyetlerde iki televizyon kanali varmis. birisi propaganda kanali, digeri de kgb'nin "propaganda kanalina geri don" uyarisi yaptigi kanal)<br/><br/>ilave olarak, baska dillerde/kulturlerde de vardir, sadece rusca'da degil. <br/><br/>ornegin birlesik devletler'de "blue discharge" veya "blue ticket" isimli bir uygulama vardi. escinsellere ozel degildir, ama escinselleri de icerir.<br/><br/>aristokrat-mavi-escinsel iliskisi de vardir.<br/>ingilizce'de asil aileler, aristokratlar; "blue blood" , yani "mavi kan" ile tanimlanirdi. farkli yonelimler, "simarik, burjuva, aristokrat" bireylerin tercihi olabilirdi. siradan insanlar, siradan tercihlerde bulunurdu .(donem sartlari ve ifadeleri)<br/><br/>rusca'dan bagimsiz ele alinsa, ilginc bir inceleme yazisi yazilabilir bir konudur. fakat kanitlanabilirligi cok kolay olmasa gerek.
  </div>]]></description><guid>https://eksisozluk.com/entry/180155220</guid><pubDate>Sun, 30 Nov 2025 16:29:00 -0000</pubDate><dc:creator><![CDATA[cacit]]></dc:creator></item><item><title>[2025/11/30] 47. özel zapyon lisesi</title><link>https://eksisozluk.com/entry/180147862</link><description><![CDATA[<div class="content content-expanded">
    ıııııııııııııııııııııııııııııııııııııııııııııııııııııııııııııııııııı<br/><a class="b" href="https://www.eksisozluk.com/?q=-z+a+p+p+e+i+o+n-z+a+p+p+i+o+n-z+a+p+y+o+n-">-z a p p e i o n-z a p p i o n-z a p y o n-</a> <br/>ıııııııııııııııııııııııııııııııııııııııııııııııııııııııııııııııııııı<br/><br/>150 yıllık köklü okulun 60'lı yıllardaki fotoğrafları... <br/><br/><a class="url" href="https://i.hizliresim.com/8l0lq0i.JPG" rel="nofollow noopener" target="_blank" title="https://i.hizliresim.com/8l0lq0i.JPG">noel baba</a> <br/><a class="url" href="https://i.hizliresim.com/qlj2kl3.JPG" rel="nofollow noopener" target="_blank" title="https://i.hizliresim.com/qlj2kl3.JPG">yemekhane</a> <br/><a class="url" href="https://i.hizliresim.com/3xhnrsw.jpeg" rel="nofollow noopener" target="_blank" title="https://i.hizliresim.com/3xhnrsw.jpeg">anaokulundakiler</a> <br/><a class="url" href="https://i.hizliresim.com/652l2dc.jpg" rel="nofollow noopener" target="_blank" title="https://i.hizliresim.com/652l2dc.jpg">mini mini birler</a> <br/><a class="url" href="https://i.hizliresim.com/aqu93az.JPG" rel="nofollow noopener" target="_blank" title="https://i.hizliresim.com/aqu93az.JPG">kızlar halı üstünde</a> <br/><a class="url" href="https://i.hizliresim.com/t1oe037.jpg" rel="nofollow noopener" target="_blank" title="https://i.hizliresim.com/t1oe037.jpg">okulun o yıllardaki genel görünümü</a> <br/><a class="url" href="https://i.hizliresim.com/pb585xu.jpg" rel="nofollow noopener" target="_blank" title="https://i.hizliresim.com/pb585xu.jpg">23 nisan töreni</a> <br/><a class="url" href="https://i.hizliresim.com/eug523c.JPG" rel="nofollow noopener" target="_blank" title="https://i.hizliresim.com/eug523c.JPG">noel zamanı sınıfta öğretmen ve öğrenciler</a><br/><a class="url" href="https://i.hizliresim.com/6p7u0yq.JPG" rel="nofollow noopener" target="_blank" title="https://i.hizliresim.com/6p7u0yq.JPG">sohbet eden öğretmenler</a><br/><a class="url" href="https://i.hizliresim.com/akylbdo.JPG" rel="nofollow noopener" target="_blank" title="https://i.hizliresim.com/akylbdo.JPG">okulun rumeli hisarı gezisinden</a> <br/><a class="url" href="https://i.hizliresim.com/ipaeyft.JPG" rel="nofollow noopener" target="_blank" title="https://i.hizliresim.com/ipaeyft.JPG">kız öğrenciler</a> <br/><a class="url" href="https://i.hizliresim.com/9no090n.JPG" rel="nofollow noopener" target="_blank" title="https://i.hizliresim.com/9no090n.JPG">erkek öğrenciler</a> <br/><a class="url" href="https://i.hizliresim.com/etacb6u.JPG" rel="nofollow noopener" target="_blank" title="https://i.hizliresim.com/etacb6u.JPG">türkçe öğretmeni nitsa verdi</a> <br/><br/><a class="url" href="https://i.hizliresim.com/gr94p7n.JPG" rel="nofollow noopener" target="_blank" title="https://i.hizliresim.com/gr94p7n.JPG">ekstra fotoğraf</a> <br/>soldan ikinci kişi : meri çevik simyonidis<br/>1980'lerin sonu veya 1990'ların başı <br/><br/>3 yıl önce zografyon için de bir entry yapmıştık<br/>(bkz: <a class="b" href="https://www.eksisozluk.com/entry/140176064">#140176064</a>)<br/><br/>önemli bir eğitim kurumu olmasına rağmen <a class="b" href="https://www.eksisozluk.com/?q=vikipedi">vikipedi</a>'de herhangi bir dilde maddesi bulunmamakta. oysa ki zografyon beş dilde görüntülenebiliyor.<br/><br/>bu arada beni entry'i oluşturmaya iten sebep, instagram'da gördüğüm yeniyıl kermesi olayıydı. okulun içinin bu kadar güzel olduğunu bilmiyordum.<br/><br/><a class="url" href="https://music.youtube.com/watch?v=tZRqugaV1c4&amp;si=YFMHuAyNRa-a8ATJ" rel="nofollow noopener" target="_blank" title="https://music.youtube.com/watch?v=tZRqugaV1c4&amp;si=YFMHuAyNRa-a8ATJ">şimdi istanbul'da olmak vardı</a>
</div>]]></description><guid>https://eksisozluk.com/entry/180147862</guid><pubDate>Sun, 30 Nov 2025 05:06:00 -0000</pubDate><dc:creator><![CDATA[dadlu jojug]]></dc:creator></item><item><title>[2025/11/30] 48. anın fotoğrafı</title><link>https://eksisozluk.com/entry/180157168</link><description><![CDATA[<div class="content content-expanded">
    önümüzdeki haftadan itibaren yurtdışında olacağımdan ve sonrasında, döner dönmez geleneksel glühwein geceleri için misafirlerimi ağırlamaya başlayacağımızdan dolayı ağacı bu yıl erken kurduk, <br/><br/>bu sefer bir başka güzel oldu sanki<sup class="ab"><a data-query="bayıldım" href="https://www.eksisozluk.com/?q=bay%c4%b1ld%c4%b1m" title="(bkz: bayıldım)">*</a></sup><br/>yapımda ve yayında emeği geçen ve kredi kartını itinayla patlatan şahsımı kutluyorum:<br/><br/><a class="url" href="https://soz.lk/i/bhm3b4v2" rel="nofollow noopener" target="_blank" title="https://soz.lk/i/bhm3b4v2">görsel</a>
</div>]]></description><guid>https://eksisozluk.com/entry/180157168</guid><pubDate>Sun, 30 Nov 2025 18:53:00 -0000</pubDate><dc:creator><![CDATA[nicklausse]]></dc:creator></item></channel></rss>