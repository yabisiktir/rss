<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-12-02 20:20:48.735027</lastBuildDate><item><title>[2025/12/01] 1. günlük</title><link>https://eksisozluk.com/entry/180169336</link><description><![CDATA[<div class="content content-expanded">
    30 kasım 2025, pazar.<br/>haw river, north carolina.<br/><br/>hayat kısa ve biz yeteri kadar sevişemiyoruz. borçlarım bitse de, escortlarla buluşabilsem yeniden. balık etli kadınları çok özledim.<br/><br/>babamın ölümü sarsmadı beni. farklı bir enerji geldi bana o günden sonra. daha güçlü olmam gerektiğini hissettim. daha çok gülmeliyim. daha çok eğlenmeliyim. daha çok var olmalıyım. çünkü sırada ben varım. ve göz açıp kapayıncaya kadar bitecek zamanım.<br/><br/>ölüm muhteşem bir şey aslında. kaybettiğimiz ve aradığımız huzur orda. ancak hayat da eğlenceli bir oyun. başladık ve bitsin istemiyoruz.<br/><br/>bir gün biteceği ise garanti. o açıdan da rahatız. şımarıklık yapıp yalandan bitmemesini istememizde bir sorun yok. nasıl olsa bitecek. istesek de istemesek de sonsuz huzur bizi alıp götürecek.<br/><br/>en eğlenceli oyun bile baş ağrısı yaratır bir süre sonra. yorar. yorulursun.<br/><br/>ışıklar sönecek ve gözlerimiz uykuya dalıp rahatlayacak. ancak şu an ışıklar açık. ben dolgun memeler görmeyi özledim hazır ışıklar açıkken.<br/><br/>gugıla nerenin escortlarını görmeliyim diye soruyorum. küba'nın diyor, filipinler'in diyor, rusya'nın diyor. daha önce de meksika'nın, tayland'ın ve çekiya'nın demişti misal. oraları ziyaret ettim. meksika'da natalia, tayland'da putita, prag'da stepanka'ya aşık olmuştum en çok. şimdi yeni seks turizm duraklarına gitme, yepyeni emekçi kadınlara aşık olma zamanı. ancak önce 26 bin dolar kredi kartı borcumu ödemek zorundayım.<br/><br/>azalıyor işte. bir zamanlar 45 bin dolardı. şimdi 26 bin. 2026'da sıfırlanır bu borç. sonra gelsin balık etliler, gitsin minyonlar. en sevdiğim kızlar kısa boylu ve tombik kızlardır. çok sevimli oluyorlar. yanaklarını yiyesim geliyor bu bebişlerin. bi de popolarını. bi de başka her yerlerini. resmen mutluluk kaynağım. hayata tutunma nedenim bu emekçi tombik minnoş hanımefendiler.<br/><br/>şimdi de onları hayal edeceğim bu gece uyurken. sabah 7'ye alarmımı kurdum. washington'dan getirdiğim şarapları north carolina'da teslim edeceğim yarın sabah. karşılığında $2250 kazanacağım. emekçi kadınlar bir saat için meksika'da $150, tayland'da $50 istiyorlar. $2250 ile bir sürü emekçi ile buluşur dertleşirsin. hayat güzel. bir gün bitecek olması daha da güzel. hepsinden çok daha güzel, en daha güzel olanı ise bıngıl bıngıl hanımefendiler. bir de patatesi çok severim. gece gündüz patates yiyebilirim gibi geliyor sanki. belki de acıkmışımdır. ama şimdi uyku zamanı. sabah 7'ye, 7 saat kaldı. burda gece 12'ye 12 var şu an.
  </div>]]></description><guid>https://eksisozluk.com/entry/180169336</guid><pubDate>Mon, 01 Dec 2025 15:35:00 -0000</pubDate><dc:creator><![CDATA[fanzin]]></dc:creator></item><item><title>[2025/12/01] 2. mutlu eden basit şeyler</title><link>https://eksisozluk.com/entry/180176055</link><description><![CDATA[<div class="content content-expanded">
    tatlı teyzelerin, minnoş dedelerin torunları için süt burger, çokomel, eti puf vs. gibi aldıkları abur cuburlara şahit olmak. kasadan tık tık geçerken yüzlerindeki huzuru izlemek. sonra minik ve yavaş adımlarla uzaklaşmalarını izlemek. <br/><br/>daha alırken torunlarının nasıl mutlu olacağını hayal edip keyifleniyorlar bence. çok tatlılar. onların bıyık altındaki tebessümlerine şahit olmak da beni mutlu ediyor.
  </div>]]></description><guid>https://eksisozluk.com/entry/180176055</guid><pubDate>Tue, 02 Dec 2025 08:41:00 -0000</pubDate><dc:creator><![CDATA[ruhum desen]]></dc:creator></item><item><title>[2025/12/01] 13. feridun düzağaç</title><link>https://eksisozluk.com/entry/180177950</link><description><![CDATA[<div class="content content-expanded">
    kendisini geçen hafta londra'da çöpün başında gördüm evet çok komik ama hayatımda ilk defa londra'ya gittim baktım bir adam çöp atıyor, bizim fd dedim eşime, sesli söylemiş olduğum için kendisi de döndü bize iyi akşamlar diyerek kısa bir sohbet gerçekleştirdi, sanki tanışıyor muşuz gibi halimizi hatırımızı sordu, zaten iyi bir insan olduğunu düşünüyordum böylece emin de olmuş oldum.
  </div>]]></description><guid>https://eksisozluk.com/entry/180177950</guid><pubDate>Mon, 01 Dec 2025 17:23:00 -0000</pubDate><dc:creator><![CDATA[birgaripengineer]]></dc:creator></item><item><title>[2025/12/01] 14. baba özlemi</title><link>https://eksisozluk.com/entry/180190868</link><description><![CDATA[<div class="content content-expanded">
    babası iki ay önce gitmiş bir kızın gözyaşıyla yazılmış tanımıdır bu. affınıza sığınarak uzunca yazmak istedim…<br/><br/>göğsünün sol tarafında, kalbinin hemen altında, <br/>ne zaman “baba” kelimesini duysan aniden canlanan, <br/>ne zaman bir erkek evladına “babacım” derken sesi titrese patlayan, ne zaman eski fotoğrafına baksan kanayan kocaman, taze bir yara.<br/><br/>baba özlemi, artık “keşke şunu yaşasaydı” değil; <br/>“keşke bir kere daha 'kızım nasılsın' deseydi”dir.<br/><br/>baba özlemi, gece yarısı uyanıp “acaba rüyamda gelir mi” diye beklemek, sonra gelmeyince yastığa sarılıp çocuk gibi ağlamaktır.<br/><br/>baba özlemi, hayatının geri kalanında her mutlu anında bir kişiyi eksik bilmektir.<br/><br/>hayat öyle tuhaf ki…<br/><br/>gülüyorsun.<br/>sohbet ediyorsun.<br/>işine gücüne bakıyorsun.<br/>takvim yaprakları düşüyor, mevsimler değişiyor, şehir aynı hızla akıyor ve aylar, hatta seneler geçiyor…<br/>her şey devam ederken sen de devam ediyorsun yaşamaya mecburen. ve fakat bazı boşluklar var ki, zaman onlara dokunamıyor.<br/><br/>insan, kaybettikleriyle, hayatından eksilenlerle yaşamaya alışıyor belki ama “özlemek” denen şey hiç zayıflamıyor.<br/><br/>nasıl anlatsam…<br/><br/>sanki kalbinin bir odasında ışığı hep açık duran yer olur ya; o odaya kimse girmiyor, kimse karışmıyor…<br/>orası hep babana ait gibi.<br/><br/>bazı yorgunluklar uykuyla değil, hatırlamakla çoğalıyor adeta. bazen bir fotoğraf, bazen bir koku, bazen de nedensiz sessizlik…<br/>hepsi birer kapı aralığı gibi.<br/>açıyorsun, bakıyorsun, yeri geliyor gülüyorsun,<br/>yeri geliyor yüreğin sızlıyor. tekrar kapatıyorsun hiç açmamak üzere.<br/><br/>işte öyle bir özlem sözlük.
  </div>]]></description><guid>https://eksisozluk.com/entry/180190868</guid><pubDate>Mon, 01 Dec 2025 23:45:00 -0000</pubDate><dc:creator><![CDATA[somuchmore]]></dc:creator></item><item><title>[2025/12/01] 15. bruce springsteen</title><link>https://eksisozluk.com/entry/180170411</link><description><![CDATA[<div class="content content-expanded">
    sadece günü değil hayatı da güzelleştirir. hiç planda yokken bu sabah güne onunla başladım. her şeye güzel bakmaya başladım. hayata bağlandım. sabah okula giderken oğluma dinlettim.<br/>ona bırakacağım en güzel miraslardan biri.<br/>hele son parçasını dinlemeye doyamıyorum. <a class="url" href="https://youtu.be/dwuUQV5l5T4?si=RQdpkUUbi9Ik0NhZ" rel="nofollow noopener" target="_blank" title="https://youtu.be/dwuUQV5l5T4?si=RQdpkUUbi9Ik0NhZ">rain in the river</a>
</div>]]></description><guid>https://eksisozluk.com/entry/180170411</guid><pubDate>Tue, 02 Dec 2025 13:05:00 -0000</pubDate><dc:creator><![CDATA[sadecetakipci]]></dc:creator></item><item><title>[2025/12/01] 16. bilgisayar oyunlarının en iyi devri</title><link>https://eksisozluk.com/entry/180167148</link><description><![CDATA[<div class="content content-expanded">
    2000-2010 arası<br/><br/>gta san andreas<br/>call of duty 1-2<br/>need for speed undergraund 2 - most wanted<br/>cs 1.5 1.6<br/>fm <br/>dota (hiç oynamadım manyağı çoktu)<br/>world of warcraft (oynamadım)<br/><br/>bu yukarıda yazdıklarım sadece bir sürelik oynadığım yada oynamadıgım oyunlar ama bir tanesi var ki ona oyun diyemem. hayatın ta kendisi; <br/><br/>(bkz: <a class="b" href="https://www.eksisozluk.com/?q=knight+online">knight online</a>)
  </div>]]></description><guid>https://eksisozluk.com/entry/180167148</guid><pubDate>Mon, 01 Dec 2025 01:42:00 -0000</pubDate><dc:creator><![CDATA[opdumsay]]></dc:creator></item><item><title>[2025/12/01] 17. l'ange dechu</title><link>https://eksisozluk.com/entry/180184420</link><description><![CDATA[<div class="content content-expanded">
<a class="url" href="https://soz.lk/i/5hqxqh8h" rel="nofollow noopener" target="_blank" title="https://soz.lk/i/5hqxqh8h">görsel</a><br/><br/>alexandre cabanel’in 1827 yılında yaptığı “düşmüş melek” tablosunu gelin beraber inceleyelim.<br/><br/>eserin ilk bakışta dikkat çeken özelliği, bir kayalığın üzerinde duran, kusursuz vücudu ve siyah kanatlarıyla yüzünü kapatmış ama sadece gözlerine bakınca öfke ve hüznü aynı anda yaşadığını görebildiğimiz bir melek olması. ohomm eski melek diyelim. anatomik olarak bence mükemmel resmedilmiş. arkasında gökyüzü görünüyor; biraz yakından bakınca gökyüzünde onlarca meleğin uçtuğunu fark ediyoruz.<br/><br/>hadi daha derine inelim. yerde gördüğümüz eski melek aslında lucifer, yani şeytan. şeytanın ilk kovulduğu, hepimizin bildiği o hikaye resmedilmiş. şeytan, tanrı’nın yarattığı en güzel meleklerden biridir. bir gün tanrı, ondan insan olan, topraktan yaratılmış adem’e secde etmesini ister. ama şeytan bunu kabul etmez, çünkü o bir melektir; karşısındaki ise topraktan yaratılmıştır. tanrı’ya isyan eder ve tanrı onu kovar. tam bu anda resmedilmiştir: şeytan yerdedir, çıplak ve savunmasızdır; artık bir melek değildir. yukarıda ise diğer melekler kıyafetleriyle gökyüzündedir.<br/><br/>benim bahsetmek istediğim gördüğüm şeyler ise bunlar değil. eseri yakından incelediğimizde lucifer’in yüzündeki öfke, kibir ve hüznü görüyoruz. ama aslında bunlar hepimizin hissettiği duygular değil mi? duygular, davranışlar açısından şeytani veya melekvari olarak ayrılmış olsa da, hepimizin içinde bu duygular var. nefret ve kibir, her birimizin içinde iyilik kadar mevcut değil mi? peki kötü birini kötü yapan nedir? bu duygulara sahip olması mı, yoksa onlara teslim olması mı? o kötü insanlar, o kötü duygular bir zamanlar iyi değiller miydi? hepimizin içinde her duygudan var; iyilik de, kötülük de aynı oranda. kimse masum değil, kimse tamamen melek veya şeytan değil. hepimiz hem melek hem de şeytan olma potansiyeline sahibiz.<br/><br/>peki bunu ne belirliyor? kime göre melek, kime göre şeytanız? kime göre bir kayalıkta, çıplak ve kovulmuş şekilde umutsuzca ve öfkeyle yalnızlığa itilmiş biri; kime göre gökyüzünde mutlulukla süzülen bir figürüz?<br/><br/>debe editi:<br/><br/>sevdigim sanat eserlerini kendimce yorumladığım telegram kanali ve instagram hesabima hepinizi beklerimm<br/><br/><a class="url" href="https://t.me/tuvalinotesi" rel="nofollow noopener" target="_blank">https://t.me/tuvalinotesi</a><br/><br/><a class="url" href="https://www.instagram.com/tuvalinotesi?igsh=eHBwdnIzNzFiaHNs" rel="nofollow noopener" target="_blank" title="https://www.instagram.com/tuvalinotesi?igsh=eHBwdnIzNzFiaHNs">instagram tuvalin ötesi</a>
</div>]]></description><guid>https://eksisozluk.com/entry/180184420</guid><pubDate>Tue, 02 Dec 2025 12:08:00 -0000</pubDate><dc:creator><![CDATA[herkese sinirliyim]]></dc:creator></item><item><title>[2025/12/01] 18. eski simli yeni yıl kartpostalları</title><link>https://eksisozluk.com/entry/180170340</link><description><![CDATA[<div class="content content-expanded">
    ilkokul günlerimi aklıma getiren kartpostaldır.<br/><br/>gelin size 80'lerin sonu 90'ların başına götüreyim. yer türkiye'nin en tutucu şehirlerinden biri gösterilen konya.<br/><br/>çok başarılı bir ilkokul öğretmenimiz vardı. o zamanlar sınıflar 60 kişilik. ilk günü hala hatırlarım. sınıfın çoğu zengin çocukları. nedenini sonradan öğrendim. bu öğretmene öğrenci olabilmek için torpil yaptırmak gerekiyormuş. ben ise şans eseri kura ile bu öğretmeni seçen şanslı kişilerdenim. neyse konuya gelelim o öğretmen tutucu denilen konya'nın bir ilkokulunda bize ilk okul boyunca: <br/><br/>namaz surelerini,<br/>orucun anlamını,<br/>atatürk ilke ve inkilaplarını,<br/>istiklal marşını ve gençliğe hitabeyi ezbere bilmeyi,<br/>cumhuriyetin önemini,<br/>demokrasiyi( sınıf başkanlığı oylama ile yapılırdı. oylamada aday olan öğrenci arkasını döner, kim ona oy verdi görmezdi.)<br/>dürüstlüğü,<br/>iyi ve ahlaklı bir insan olmayı,<br/>hayvanları sevmeyi,<br/>doğayı korumayı,<br/>yalan söylememeyi,<br/>asla başkasının malında gözümüz olmamasını,<br/>düğme ve çıt çıt dikmeyi, el ile makine dikişi yapmayı ( daha 10 yaşındayken tüm sınıf okula kumaş parçası götürüp bu söylediklerimizi uygulamıştı. ileride işinize çok yarayacak demişti. ne kadar haklı olduğunu askerde düğme bile dikemeyenleri görünce anlamıştım. yaşları 10 olan 60 kişiye bunu öğretmek ne kadar büyük bir başarı siz düşünün.) öğretti.<br/><br/>şimdi bunlarla yeni yıl kartpostallarının ne ilgisi var diyeceklere cevap veriyorum. işte o öğretmenimiz her yıl başı yaklaştığında okula kartpostal getirmemizi ve varsa şehirdışında bir akrabamıza yeni yıl tebriği göndermemizi isterdi. her sene şu an rahmetli olan teyzeme bu simli yeni yıl kartpostallarından yollardım. o zamanlar caddelerde posta kutuları olurdu. zarfın üstüne yeteri kadar pul yapıştırıp bu kutulara atardınız. belli günler de postacı bu kutuları açıp mektubunuzu postaneye götürürdü. şimdiki gibi postaneye kadar gitmenize gerek yoktu.<br/><br/>yani diyeceğim o ki eski türkiye'de, konya gibi tutucu denilen bir şehirde, bir ilkokul öğretmeni çocuklara hem dini, hem cumhuriyeti, hem atatürk'ü öğretir; yılbaşlarında da uzakta olan akrabaları hatırlamayı, onları bir kartla bile olsun mutlu edebilmenin ne kadar güzel bir şey olduğunu gösterirdi. hadi şimdiki türkiye'de bırakın konya'yı istanbul'un fatih ya da sultanbeyli gibi bir semtinde bir öğretmen bunu yapsın da görelim. din elden gidiyor diye o okul ayağa kalkar mı kalkmaz mı? sonra doksanlar daha güzeldi deyince tepki görüyoruz. evet doksanlar daha güzeldi.
  </div>]]></description><guid>https://eksisozluk.com/entry/180170340</guid><pubDate>Mon, 01 Dec 2025 12:19:00 -0000</pubDate><dc:creator><![CDATA[yapraklari biten duvar takvimi]]></dc:creator></item><item><title>[2025/12/01] 19. akp'li vekile yol vermeyen adamın tutuklanması</title><link>https://eksisozluk.com/entry/180169965</link><description><![CDATA[<div class="content content-expanded">
    kafamda deli sorular. <br/><br/>çakar açıp insanların önüne geçmek kul hakkına girer mi? <br/><br/>eğer girerse, kul hakkına girerek yetişilen namaz kabul olur mu? <br/><br/>kafamda deli sorular.<br/><br/>hakkını savunan bir insanı tartışarak bastırmaya çalışmak ne kadar caizdir? <br/><br/>hakkını savunan adamı tutuklatmak caiz midir? <br/><br/>kafamda deli sorular. <br/><br/>namaza yetişmek için başka bir insanın geçişine mani olmak, beklemesine neden olmak o insanın zamanını çalmak değil midir? bu kul hakkına girmez mi? <br/><br/>kul hakkı en büyük günah değil midir? <br/><br/>allah bile kul hakkını ben affetmem. hakkını yediğin insanla helalleşeceksin dememiş midir? <br/><br/>ben affetmem, o helal ederse ne ala, etmezse cezasını çekeceksin dememiş midir? <br/><br/>kafamda deli sorular. <br/><br/>2025 yılında değil miyiz? <br/><br/>binlerin ilk yarısında mıyız? <br/><br/>demokrasiye geçmedik mi? <br/><br/>orta çağda mıyız? <br/><br/>insanlar kanunlar önünde eşit değil mi? <br/><br/>fransız devrimi öncesinde miyiz? <br/><br/>kafamda deli sorular. <br/><br/>eğer vekillere geçiş üstünlüğü verildiyse bu kişisel işleri için mi verilmiştir? <br/><br/>özel işleri için verilebilir mi? böyle bir şey olabilir mi? <br/><br/>kafamda deli sorular.
  </div>]]></description><guid>https://eksisozluk.com/entry/180169965</guid><pubDate>Mon, 01 Dec 2025 09:07:00 -0000</pubDate><dc:creator><![CDATA[extracts and licences]]></dc:creator></item><item><title>[2025/12/01] 20. murat cemcir</title><link>https://eksisozluk.com/entry/180177225</link><description><![CDATA[<div class="content content-expanded">
    selçuk aydemir'i tanımayan yoktur. evrak kürek adlı kitabında murat cemcir ile nasıl tanıştığını anlatır:<br/><br/>selçuk aydemir, o dönemde bir proje için oyuncu görüşmeleri yapmaktadır. görüştüğü hemen hemen her oyuncu, senaryodan veya karakterden önce "kaç para alacağız?", "ödeme peşin mi?", "servis var mı?" gibi maddi şartları sormaktadır. aydemir'in bütçesi yoktur ve bu tavırlardan dolayı umutsuzluğa kapılmıştır.<br/><br/>tam bu sırada murat cemcir ile görüşür. murat cemcir, diğerlerinin aksine parayı, şartları veya konforu hiç sormaz. sadece role, hikayeye ve ne zaman başlayacaklarına odaklanır. hatta selçuk aydemir'in "paramız yok ama" minvalindeki çekingen tavrına karşı, murat cemcir'in "halderiz, yaparız, senaryo güzel" şeklindeki inançlı ve tok gözlü tavrı, selçuk aydemir'i çok etkiler.<br/><br/>aydemir kitapta bu anı, hayatında "yoldaşını" bulduğu an olarak betimler. herkesin gemisini kurtarmaya çalıştığı bir sektörde, batacaksa da beraber batmayı göze alan birini bulmuştur. ikilinin (daha sonra ahmet kural'ın da katılımıyla) ayrılmaz bir ekip olmalarının temeli, murat cemcir'in o günkü bu "hesapsız" duruşuna dayandırılır.<br/><br/>*<br/><br/>bugün hastaneye kaldırılan, işte böyle bir adamdır.<br/><br/>içi çirkin insanlara bakmayın. <br/><br/>geçmiş olsun murat cemcir.<br/><br/>*<br/><br/>ekleme kitaptaki bölümünü de buldum:<br/><br/>“prova günü herkes plato film okulu’nun tiyatro sahnesinde toplandı, oyuncular kendi repliklerini okumaya başladılar. <br/>bazıları kalkıp ufaktan oynuyordu, öyle büyülü bir andı ki anlatamam. <br/>yazdığımız cümleler ete kemiğe bürünüyordu resmen, bazı oyuncular kafamızdakine oldukça yakındı, tek sorun önlerindeki senaryodan okumalarıydı, elbette set günü çok daha iyisi olacaktı. <br/>tam, ‘bugün güzel bir gün,’ diyeceğimiz sırada filmin ilk çeyreğinden sonra senaryoya dahil olan dilencinin ilk repliği geldi. <br/>arka sıralardan bir adam, tokat şivesiyle değil resmen tokatça okumaya başladı. <br/>tüm dur kalklar, zamanlamalar, vurgular o kadar güzeldi ki, esprileri öyle bir satıyordu ki salondaki herkes arkaya dönüp bakmaya başladı. <br/>bir-iki replik sonra tüm salon kahkahalara boğuldu, bir süre sonra o replikleri okudukça tüm salon alkışlamaya başlamıştı. <br/>bu rol için belki de ülkedeki tüm oyuncularla görüştüğümüzden ve çıkardığı ses o gün iteklediğim adamın sesine hiç benzemediğinden o olduğunu anlamamıştım bile. <br/>ışıklar sahneyi aydınlatıyordu. <br/>adam seyirci koltuğunda bir karartı şeklinde görünüyordu bizim olduğumuz yerden. provaya ara verdiğimizde seyircinin arasına daldık, arkaya doğru koştuk. <br/>o an hayatta tek bir derdimiz vardı: ‘kim ulan bu herif?’ <br/>sese doğru gittim ama bu adam, o adam... ama bir dakika hem o hem değil, bu adam o adam değildi. üzerinde filmde kullanacağımız kostüm vardı. saç sakal tıraşı değişmişti. ayağındaki ayakkabı, hatta çoraba kadar senaryodaki dilenci olup gelmişti. <br/><br/>bakın bu sadece okuma provasıydı. kalktı selamlaştık, ben hayretler içindeydim. nasıl yaptığını sordum. <br/>adam o gün ben ona itlik yapınca kalkmış, filmi çekeceğimiz alibeyköy’e gitmiş, kahveleri gezmiş, bir tanesinde oynayacağı adama benzer birilerini görmüş, oturmuş çay içmiş, kıyafetlerine konuşmalarına bakmış. millet bundan rahatsız olunca ertesi gün o kahvedeki adamların kıyafetlerinin aynısını bulup buluşturup, evde eskiterek giyinip —oynayacağı dilenci olup— tekrar aynı kahveye gitmiş. bu sefer hemen almışlar aralarına. kapabildiği her şeyi prova gününe kadar kapmış oradakilerden. o anlattı, biz bön bön baktık suratına. provaya kaldığımız yerden devam ederken bu sefer o şekilde sahneye gelip ezberden oynadı rolünü. âşık olmak üzereydim elin adamına. provadan çıktıktan sonra bir kafede oturduk adamla, uzun uzun anlattı. anlattı babam anlattı. bitmedi arkadaş anlattı. herifin geyiği pismiş, anladık. adama konuş de, üzerinize gün batar gün doğar konuşur da konuşurmuş, orada emin olduk. geyiğini bir kenara bırak, çalışacağım en yetenekli oyunculardan biri, hem de daha ilk işimizde hem de bir öğrenci filminde hem de adamı hiç istememe rağmen karşımızdaydı. <br/><br/>bizim oralarda buna lütuf derler, şu sıralar tüm türkiye <a class="b" href="https://www.eksisozluk.com/?q=murat+cemcir">murat cemcir</a> diyor.”
  </div>]]></description><guid>https://eksisozluk.com/entry/180177225</guid><pubDate>Mon, 01 Dec 2025 16:46:00 -0000</pubDate><dc:creator><![CDATA[arkanabakmassankuserim]]></dc:creator></item><item><title>[2025/12/01] 21. finlandiya'nın eğitimde türkiye'yi örnek alması</title><link>https://eksisozluk.com/entry/180178554</link><description><![CDATA[<div class="content content-expanded">
    mantıklı istek.<br/><br/>neleri yapmamaları gerektiğini bilmek istiyorlar.
  </div>]]></description><guid>https://eksisozluk.com/entry/180178554</guid><pubDate>Mon, 01 Dec 2025 17:58:00 -0000</pubDate><dc:creator><![CDATA[xtrap]]></dc:creator></item><item><title>[2025/12/01] 22. emel sayın</title><link>https://eksisozluk.com/entry/180181657</link><description><![CDATA[<div class="content content-expanded">
    istanbul'u şarkılarda yaşatanlardandır emel sayın; istanbul kadar güzel, istanbul kadar narindir. <br/>80'li yılların ortaları... emel sayın'ın en güzel olduğu dönemler... <sup class="ab"><a data-query="hala daha çok güzel" href="https://www.eksisozluk.com/?q=h%c3%a2l%c3%a2+daha+%c3%a7ok+g%c3%bczel" title="(bkz: hala daha çok güzel)">*</a></sup>dönemin istanbul büyükşehir belediye başkanı bedrettin dalan, ünal narçın ve emel sayın bir programda denk gelirler... bedrettin dalan, emel sayın'a uzun uzun hayranlıkla bakar ve aşık yener'in bir dizesiyle sorar; <br/>"kız sen istanbul'un neresindensin" hayranlığın espriyle harmanlandığı bu sorunun ardından, emel sayın'la özdeşleşen aşık yener mısraları, ünal narçın tarafından bestelenir ve o meşhur şarkı ortaya çıkar. <br/><a class="url" href="https://youtu.be/hgHENBU3VK4?si=6CzeglZWLC0mfEjW" rel="nofollow noopener" target="_blank" title="https://youtu.be/hgHENBU3VK4?si=6CzeglZWLC0mfEjW">kız sen istanbul'un neresindensin</a><br/><br/>ben mi?.. tabii ki bakırköy. çünkü o zamanlar avcılar'dan bağcılar'a her yer bakırköy'dü.
  </div>]]></description><guid>https://eksisozluk.com/entry/180181657</guid><pubDate>Mon, 01 Dec 2025 20:24:00 -0000</pubDate><dc:creator><![CDATA[virpi]]></dc:creator></item><item><title>[2025/12/01] 23. nuri bilge ceylan</title><link>https://eksisozluk.com/entry/180173527</link><description><![CDATA[<div class="content content-expanded">
    tarkvosky'den aldığı şiirsel ve varoluşçu temaları anadolu taşrası üzerinden işleyip, o gericiliği romantize edip bir yandan da avrupa'da eleştiri olarak pazarlayıp ödülleri toplamayı çok güzel biliyorlar.<br/><br/>sanatçının toplumsal duyarlılığı olur. batı'da da, iran'da da, türkiye'de de bunun için bedel ödeyen sanatçılar hep vardı. akp'yi desteklemek, mollacıların ülkesinde konferansa katılmak bir tercihtir. insanları politik tercihlerine göre yargılayabiliriz.<br/><br/>modern dünyada nazilerin, soykırımcıların, şeriatçıların, dini veya kurumsal diktatörlerin meşruluğunu sorgulamıyorsak eğer biz insanlık olarak neden sanat yapıyoruz, bunu bir tekrar düşünmek gerekir.
  </div>]]></description><guid>https://eksisozluk.com/entry/180173527</guid><pubDate>Mon, 01 Dec 2025 13:00:00 -0000</pubDate><dc:creator><![CDATA[suspiriareturns]]></dc:creator></item><item><title>[2025/12/01] 24. 1 aralık 2025 fenerbahçe galatasaray maçı</title><link>https://eksisozluk.com/entry/180174754</link><description><![CDATA[<div class="content content-expanded">
    ne zaman bir futbol başlığını okumaya kalksam, üç beş entariden sonra dayanamayıp kapatıyorum. bu nasıl bir seviyesizlik olm, siz ne çeşit canlılarsınız? insan bir futbol takımınınn taraftarı diye, ötekine dair herkese ve her şeye fütursuzca küfür hakaret yağdırır mı?<br/><br/>bir yolu olsa da, futbol teröristlerini toptan yok edebilsen, iddia ediyorum toplum anında muasır medeniyet seviyesine zıplar.
  </div>]]></description><guid>https://eksisozluk.com/entry/180174754</guid><pubDate>Mon, 01 Dec 2025 14:16:00 -0000</pubDate><dc:creator><![CDATA[drxero]]></dc:creator></item><item><title>[2025/12/01] 25. ai ve robotlar sayesinde insanlar çalışmayacak</title><link>https://eksisozluk.com/entry/180165654</link><description><![CDATA[<div class="content content-expanded">
    (bkz: <a class="b" href="https://www.eksisozluk.com/entry/180162016">#180162016</a>) bu entry'i yazan arkadaşım, görüyorum ki bilgili olmakla birlikte analiz kısmında ciddi eksikler var. klasik ekonominin sosyal bilimlerden ayrılıp newton'un mekanik felsefesini taklit ederek evrensel yasalar geliştirmeye çalıştıgı doğrudur. tarihsel tecrübeler bize gösterdi ki, piyasa mekanizması sürekli kriz üreten bir sistem ve evrensel ebedi/ezeli yasaları olamaz dayanağı sosyal bilimlerdir. <br/><br/>liberalizmin komünizmi önermesi kadar dayanaksız bir düşünce olamaz. cunku kapitalizmin sömürü sistemi üretmesinin en önemli nedeni özel mülkiyettir, şimdi küresel şirketler ai/insansı robotlarla iş gücü üretimini ele geçirdiği zaman özel mülkiyetten vazgececekler mi? yoksa bizleri temel gelir üzerinden günümüzün barınakta beslenen hayvanlarına mi donusturecekler. unutmayalim ki 1980'lerde neoliberalizm özgurlugu istediğin malı tuketebilme serbestligi üzerinden tanımladi ve kitleler arkasından koştu. en sonunda tüketim malı haline bizzat insanın kendisi geldi. bence insanlar isterse çalışacak söylemi çok tehlikeli bir aciklama. üretim süreci icerisinde olmayan, calismayan insan basit bir et parçası dışında başka hiçbir şey degildir ve varlığı anlamsizdir. insanlar sadece gelir elde etmek için değil, sosyallesmek, ruhsal tatmin için de çalışır hatta hayatına amaç katar. <br/><br/>ayrıca materyalist komünist sistemi, idealizme dayanan liberalizm üzerinden inşa edemezsin, temel felsefeleri tamamen farklı. şimdi konuya dönelim, kapitalizm sürekli kriz üretir ve kapitalizm bu krizlerden kendini yeniden üreterek çıkar. marks der ki her sistem bir oncekinin daha gelişmiş versiyonudur. burada çıkarları çatışan sınıflar mücadele ile yeni duzeni inşa eder. <br/>feodalizm-merkantalizm-liberalizm (klasik,keynes/neo) . devletin egemenlik gücü para basma yetkisine dayanır, bu teknolojik küresel şirketler sanal paralarla ulusal para/vergi vs.ile devletin gücünu iyice kıracaklar, zaten siyasi işbirlikler ile devletin yasama gücünün içinden geçiyorlar. <br/><br/>tarihsel olarak hikaye özel mülkiyet(piyasa)/kamusal mülkiyet (devlet) arasında. siz sanıyor musunuz teknoloji üreten şirketler büyük bir humanizmle kamusal mülkiyete dönüştürecek herşeyi, çok tatlış bir rüya. yeni sistemin adı tekno-feodalizm. toprak sahipleri ve köleler arasındaki ilişki gibi, teknoloji üreten şirket sahipleri ve köleler arasında bir sistem olacak. buradaki çatışma ve mücadele ile yeni düzen kurulacak.
  </div>]]></description><guid>https://eksisozluk.com/entry/180165654</guid><pubDate>Mon, 01 Dec 2025 00:47:00 -0000</pubDate><dc:creator><![CDATA[marssyass]]></dc:creator></item><item><title>[2025/12/01] 31. masterchef türkiye</title><link>https://eksisozluk.com/entry/180166022</link><description><![CDATA[<div class="content content-expanded">
    tv de gördüğünüz 3 kişinin üçü de şef değildir. işletmecidir. türkiye'nin en iyi şefleri sıralamasında ilk 100'e bile giremezler. ilk 500 bile sanmıyorum. yemek ve gezi programı yapıp tüm türkiye'yi gezen fenomenden farkları yoktur. o kadar şefi tanıma sebepleri de bu tv şovundan ötürüdür. <br/><br/>bakın her türlü iddiaya girerim sizinle, birlikte bir mutfağa girelim ve bilgisayar rastgele bir yemek seçsin. ama çok bilinmeyen yöresel bir yemek olsun. 10 tane rastgele seçilmiş ev hanımı ve bu 3 şefi yarıştıralım. tüm tarif ve malzemeler de verilsin. size iddia ediyorum bu 3 şeften hiç birisi birinci olamaz. <br/><br/>bu son yarışmalarda mehmet 5,5 diyor, danilo 6,5 diyor somer 7 diyor. ne alaka? mehmet zaten beğendim diyor 6 veriyor hiç olmamış diyor 5,5 veriyor. beğenme ile beğenmeme arası 0,5 puan mı amk. <br/><br/>neyse, sonuçta bu bir şow programı. kazanan da zaten kanatçı açacak yada hamburgerci. o yüzden çok anlam yüklemeye gerek yok. <br/><br/>acun ve reklam ajansı kendine fenomen aşçılar yaratıp, mekanlara finansal ortak olup malı götürüyor, şefler de şube üstüne şube açıyor. yani kazanan onlar her türlü.
  </div>]]></description><guid>https://eksisozluk.com/entry/180166022</guid><pubDate>Mon, 01 Dec 2025 00:43:00 -0000</pubDate><dc:creator><![CDATA[anarkhos]]></dc:creator></item><item><title>[2025/12/01] 32. jose ortega y gasset</title><link>https://eksisozluk.com/entry/180176010</link><description><![CDATA[<div class="content content-expanded">
    hani tanpınar, "türkiye, evlatlarına kendisinden başka bir şeyle meşgul olmak imkanını vermiyor," demişti ya... benzer bir serzenişi gasset'de de görürüz. 1910'da yaptığı bir konuşmada merkez avrupa ülkelerinin aydınları ile kendi ülkesinin aydınlarının dert edindiği şeyler arasındaki farka değinir ve der ki :<br/><br/>"başka ülkelerde belki de bireylerin kendilerini zaman zaman ulusal sorunlardan soyutlamalarına izin vardır. fransızlar, ingilizler, almanlar yerleşik bir toplumsal çevre içinde yaşarlar. yurtları kusursuz toplumlar sayılmaz belki, ama tüm temel işlevleri güvenceye alınmış, işlerliği olan kurumların hizmet gördüğü toplumlardır. alman filozofu, -gerçi ben öyle yapsın demiyorum ama- almanya'nın nereye gittiği sorunuyla ilgilenmeyebilir; kendi yurttaş yaşantısı, kendisinin duruma el koymasını gerektirmeden tümüyle örgütlenmiş bulunmaktadır. vergilerin yükü altında ezilmez, sağlığı belediye kuruluşlarının koruması altındadır, üniversitesi bilgisini artırması için neredeyse makineleşmiş bir ortam sunar, yakındaki kitaplık kaç tane kitaba gereksinimi varsa hepsini birden sunar, masrafsız tarafından yolculuklar yapabilir, seçim zamanı gidip oyunu verdikten sonra iradesinin çarpıtılacağından korkmadan gerisin geri çalışma odasına döner. bitimsiz tanrısal gerçeklerin denizinde yelken açmasını, ömrünün yirmi yılını yalnızca sonsuzluğu düşünerek geçirmesini kim engelleyebilir ki alman filozofunun?<br/><br/>bize gelince, durum pek farklıdır: ulusal kaygılardan sıvışmak isteyen ispanyol günde on kez onların ağına tutsak düşecek, sonunda anlayacaktır ki bidasao ile cebelitarık arasında doğmuş bir insan için, bir numaralı, dört dörtlük, kaçınılmaz sorun ispanya'dır."
  </div>]]></description><guid>https://eksisozluk.com/entry/180176010</guid><pubDate>Mon, 01 Dec 2025 15:49:00 -0000</pubDate><dc:creator><![CDATA[incola sum in terra]]></dc:creator></item><item><title>[2025/12/01] 33. toprak ana</title><link>https://eksisozluk.com/entry/180173227</link><description><![CDATA[<div class="content content-expanded">
    çok eskiden okumuş olduğumu farkettiğim mükemmel eser. <br/>cengiz aytmatov tarafından yazılmış. 2. dünya savaşı öncesi kırsalında yaşananları, insanların dünyaya bakışını, savaşın hayatları nasıl değiştirdiğini anlatan roman. 2. kere iyi ki okumuşum. ilkinde çok dikkatimi vermemişim anlaşılan. <br/><br/>140 sayfa kadar, uzun değil. 3 günde bitirdim ben. şiddetle öneririm.
  </div>]]></description><guid>https://eksisozluk.com/entry/180173227</guid><pubDate>Mon, 01 Dec 2025 12:40:00 -0000</pubDate><dc:creator><![CDATA[motorcu cocuk]]></dc:creator></item><item><title>[2025/12/01] 34. tevah</title><link>https://eksisozluk.com/entry/180167373</link><description><![CDATA[<div class="content content-expanded">
<a class="b" href="https://www.eksisozluk.com/?q=eski+ahit">eski ahit</a>’te <a class="b" href="https://www.eksisozluk.com/?q=nuh%e2%80%99un+gemisi">nuh’un gemisi</a> için kullanılan özgün ibranice sözcüktür.<br/><br/>aynı sözcük tek bir bağlamda daha geçer. hz. musa’nın bebekken içine konarak nil’in kenarına bırakıldığı sepet de <a class="b" href="https://www.eksisozluk.com/?q=tevah">tevah</a> olarak adlandırılır.<br/><br/>yaratılış 6:14<br/>“kendine gofer ağacından bir gemi<sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup> yap. içini dışını ziftle, içeriye kamaralar yap.”<br/>mısır’dan çıkış 2:3<br/>“daha fazla gizleyemeyeceğini anlayınca, hasır bir sepet<sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup> alıp katran ve ziftle sıvadı. içine çocuğu yerleştirip nil kıyısındaki sazlığa bıraktı.”<br/><br/>tevah aslında korunaklı, kapalı bir kutuyu; daha doğru bir ifadeyle bir sandığı niteler. nuh’un gemisi de musa’nın sepeti de dümensiz, yelkensiz bir sandık gibidir ve suyun yüzeyinde tanrı tarafından yönlendirilir. en nihayetinde nuh da musa da tanrı’nın korumasıyla ve kurtuluşla özdeşleşir.<br/><br/>yalnız sandık deyince akla <a class="b" href="https://www.eksisozluk.com/?q=ahit+sand%c4%b1%c4%9f%c4%b1">ahit sandığı</a> da geliyor. ama onun için kullanılan sözcük <a class="b" href="https://www.eksisozluk.com/?q=aron">aron</a>’dur:<br/>mısır’dan çıkış 25:16<br/>“antlaşmanın taş levhalarını sana vereceğim. onları sandığın<sup class="ab"><a data-query="aron" href="https://www.eksisozluk.com/?q=aron" title="(bkz: aron)">*</a></sup> içine koy.”<br/><br/>ingilizce çevirilerde ise nüans genelde atlanıyor.<br/>örneğin nuh’un gemisi ile ahit sandığı aynı sözcük ile karşılanıyor: <a class="b" href="https://www.eksisozluk.com/?q=ark">ark</a>.<br/>ama musa’nın konduğu sepete <a class="b" href="https://www.eksisozluk.com/?q=basket">basket</a> deniyor.<br/>oysa asıl nuh’un gemisi ile sepet aynı sözcükle karşılanmalıydı.<br/><br/>misal güncel ve saygın bir çeviriye, <a class="b" href="https://www.eksisozluk.com/?q=new+revised+standard+version">new revised standard version</a>’ın 2021 edisyonuna bakalım:<br/>genesis 6:14<br/>“make yourself an ark<sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup> of cypress wood; make rooms in the ark, and cover it inside and out with pitch.”<br/>exodus 2:3<br/>“when she could hide him no longer she got a papyrus basket<sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup> for him and plastered it with bitumen and pitch; she put the child in it and placed it among the reeds on the bank of the river.”<br/>exodus 25:16<br/>“you shall put the covenant that ı am giving you into the ark<sup class="ab"><a data-query="aron" href="https://www.eksisozluk.com/?q=aron" title="(bkz: aron)">*</a></sup>.”<br/><br/>şimdi de 1611 tarihli eski bir çeviri olmakla beraber, yine çok saygın bir çeviriye, <a class="b" href="https://www.eksisozluk.com/?q=king+james+bible">king james bible</a>’ına bakalım. nuh’un gemisi ile ahit sandığı aynı şekilde, yani ark olarak çevrilmiş olsa da en azından sepet için farklı bir sözcük kullanılmamış:<br/>genesis 6:14<br/>“make thee an ark<sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup> of gopher wood; rooms shalt thou make in the ark, and shalt pitch it within and without with pitch.”<br/>exodus 2:3<br/>“and when she could not longer hide him, she took for him an ark<sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup> of bulrushes, and daubed it with slime and with pitch, and put the child therein; and she laid it in the flags by the river's brink.”<br/>exodus 25:16<br/>“and thou shalt put into the ark<sup class="ab"><a data-query="aron" href="https://www.eksisozluk.com/?q=aron" title="(bkz: aron)">*</a></sup> the testimony which ı shall give thee.”<br/><br/>kimi çevirilerde musa’nın konduğu sepet için basket yerine chest sözcüğü de kullanılabiliyor. ben olsam gemi ve sepet için <a class="b" href="https://www.eksisozluk.com/?q=ark">ark</a><sup class="ab"><a data-query="tevah" href="https://www.eksisozluk.com/?q=tevah" title="(bkz: tevah)">*</a></sup>, ahit sandığı için ise <a class="b" href="https://www.eksisozluk.com/?q=chest">chest</a><sup class="ab"><a data-query="aron" href="https://www.eksisozluk.com/?q=aron" title="(bkz: aron)">*</a></sup> sözcüğünü tercih ederdim. ama tabii <a class="b" href="https://www.eksisozluk.com/?q=ark+of+the+covenant">ark of the covenant</a> terimi de artık çok yerleşmiş durumda.
  </div>]]></description><guid>https://eksisozluk.com/entry/180167373</guid><pubDate>Mon, 01 Dec 2025 02:17:00 -0000</pubDate><dc:creator><![CDATA[epistula]]></dc:creator></item><item><title>[2025/12/01] 35. izmir</title><link>https://eksisozluk.com/entry/180170563</link><description><![CDATA[<div class="content content-expanded">
    ülke sınırları içinde olup da kendi zaman diliminde yaşayan tek şehir.<br/><br/>türkiye 08:00’de işe gidiyorsa, izmir hâlâ “bi boyoz alıp denize bakalım mı?” modunda.<br/>memlekette herkes stresliyken bunlar martı sesinden enneagram çıkarıyor.<br/><br/>izmir’in havası da ayrı bir özgüven patlaması:<br/>“kış geldi” diyorsun,<br/>hava: “gelmişsin ama ben daha hazır değilim.”<br/><br/>şehrin her ilçesi başka bir kişilik bozukluğu:<br/><br/>alsancak: kimsenin çalışmadığı ama herkesin kahve içtiği yer.<br/><br/>karşıyaka: “biz izmir’in izmiriyiz” diyen kolektif ego merkezi.<br/><br/>bornova: öğrencilerin kirayı ödeyemeyip felsefi akımlara yöneldiği yaşam alanı.<br/><br/>balçova: trafik var ama kimse sinirlenmiyor, çünkü “ateş etmeye değmez.”<br/><br/>izmir linçi de ayrı komedi zaten:<br/>ankara diyor ki “deniziniz var ama kıymetini bilmiyorsunuz.”<br/>istanbul diyor ki “trafik yok, sıkıcı.”<br/>izmir ise hepsine minimalist bir tepki veriyor:<br/>“ege’deyiz kanka, yavaştayız, yavaş.”<br/><br/>bir de herkesin kendini modern ilan ettiği sosyolojik bir festival gibi şehir.<br/>gözlük takan adam hipster, gözlük takmayan adam düşünür, sakal bırakan zaten konsept.<br/><br/>ama kabul: ülkede bir tek izmir’de<br/>“bir gün batımı izledik, sorunlarımız çözüldü sanırım”<br/>dedirten bir aura var.<br/>istanbul’da bunu yapınca martı çalıyor, ankara’da ayaz kesiyor, adana’da güneş kavuruyor.<br/><br/>bütün bunlara rağmen, izmir’in en büyük sırrı:<br/>hiçbir şey yapmadan mutlu olabilen insanların şehri olması.<br/>ülkede tek.<br/><br/>izmir, hayatın boktan yanlarını filtre kahveyle törpüleme şehridir.
  </div>]]></description><guid>https://eksisozluk.com/entry/180170563</guid><pubDate>Mon, 01 Dec 2025 09:45:00 -0000</pubDate><dc:creator><![CDATA[3 tas has hosaf]]></dc:creator></item></channel></rss>