<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-08 12:29:21.031260</lastBuildDate><item><title>[2025/11/07] 1. edebiyat dedikoduları</title><link>https://eksisozluk.com/entry/179669228</link><description><![CDATA[<div class="content content-expanded">
    yalnızlığın en rengarenk halini yaratıcı insanlar yaşar. yaratıcı insanın yalnızlığı da yaratıcı olur zira. <br/><br/>flaubert insanlardan uzak duruyormuş mesela. yalnızlığa öyle bağımlıymış ki aile bile kurmamış. bir süre sonra toplumdan tamamen tecrit edilmiş.<br/><br/>hayatının son yıllarında görme yeteneğinin neredeyse tamamını kaybeden sartre da yalnızlığın kölelerinden birisiymiş.<br/><br/>balzac yalnızlığını ışıktan, güneş ışınlarından bile kıskanıyormuş. odasına kapandığında ışık girmesin diye kapı ve pencereleri sıkı sıkı kapatıyormuş.<br/><br/>yaşadığı ağır ve zorlu hayat edgar allan poe'nun psikolojisini kötü yönde etkilemiş ve onda sinir bozukluğuna neden olmuş. ömrünün sonlarına doğru acılarından kurtulmak için içkiye ve uyuşturucuya sarılan yazarın hayatını yalnızlık daha da kısaltmış.<br/><br/>ünlü yazar jerome salinger, hayatının 46 yılını yalnızlıkla geçirmiş. bu yıllar boyunca sadece bir kez basına küçük bir demeç vermiş.<br/><br/>camus insanlardan kaçmayı tavsiye ediyormuş. sartre ise bunun aksini söylüyormuş ama...<br/><br/>irlandalı şair william butler yeats hayatını daima seyahatlerde geçirmiş, yalnız kaldığında kendini bütünüyle yaratıcılığa adamış. öldüğünde, araştırmacı richard elman şöyle yazmış:<br/>''tercih ettiği yola sadakati ve hizmetlerine göre hakkı olan rahat hayatı reddetmesi sayesinde yeats, <br/>şiirin gelişimine, modern insanın olgunlaşmasına yarayan bir ömür yaşadı.''<br/><br/>yalnız insanların yaşam tarzları gösteriyor ki yalnızlık, insanı kademe kademe mezara götürür. yaşamak, hayattan zevk almak daha güzel olsa da...
  </div>]]></description><guid>https://eksisozluk.com/entry/179669228</guid><pubDate>Fri, 07 Nov 2025 23:18:00 -0000</pubDate><dc:creator><![CDATA[nunaa]]></dc:creator></item><item><title>[2025/11/07] 2. samsunspor</title><link>https://eksisozluk.com/entry/179652879</link><description><![CDATA[<div class="content content-expanded">
    babamdan kalan mirasım, canım takımım. <br/><br/>hadi odadaki fili öldürelim.<br/><br/>samsunspor taraftarına yapılan eleştiri ne? <br/><br/>"ortada bu kadar başarı ve güzel futbol varken, neden 1.4 milyonluk samsun şehri 33,919 kişilik stadı dolduramıyor?" <br/><br/>gayet mantıklı ve yerinde bir eleştiri.<br/><br/>yalan konuşmayan sayılar ile başlayayım analize.<br/><br/>- <a class="b" href="https://www.eksisozluk.com/?q=23%2f24+sezonu+seyirci+ortalamas%c4%b1">23/24 sezonu seyirci ortalaması</a>: 17.119 (galatasaray, fenerbahçe ve beşiktaşın ardından dördüncü sıradayız)<br/>- <a class="b" href="https://www.eksisozluk.com/?q=24%2f25+sezonu+seyirci+ortalamas%c4%b1">24/25 sezonu seyirci ortalaması</a>: 16.235 (galatasaray, fenerbahçe, beşiktaş ve trabzonsporun ardından beşinci sıradayız)<br/>- <a class="b" href="https://www.eksisozluk.com/?q=25%2f26+sezonu+seyirci+ortalamas%c4%b1">25/26 sezonu seyirci ortalaması</a>: 10.473 (bu sezon şimdiye kadar yapılan maçlardan sonra 10. sıradayız)<br/><br/>şimdi bu eleştiriye neden olan sorunu, tüm faktörler ile ele alalım.<br/><br/><a class="b" href="https://www.eksisozluk.com/?q=1.+bilet+sistemi+de%c4%9fi%c5%9fikli%c4%9fi">1. bilet sistemi değişikliği</a><br/>samsunspor 25/26 sezonunda iç saha maçlarında artık passolig ile çalışmayacağını, biletinial sistemine geçileceğini <a class="url" href="https://www.samsungazetesi.com/passolig-devri-bitiyor-samsunspor-3-yillik-anlasma-sagladi" rel="nofollow noopener" target="_blank" title="https://www.samsungazetesi.com/passolig-devri-bitiyor-samsunspor-3-yillik-anlasma-sagladi">açıkladı</a>. alınan bu kararla; yeni sezonda iç saha maçlarında 200 bine yakın kişinin passolig kartı yeni sezonda geçersiz oldu. iç sahada maça gitmek istiyorsanız, biletinial'a üye olmanız gerekiyordu. <br/><br/>ancak bu geçiş çok sancılı oldu. binlerce kişi biletinial'a üye olmaya çalıştı ama biletinial altyapısı hazırlıksızdı. sistem çöktü, çalışmadı. insanlara ulaşılamadı. çarşamba, bafra, terme gibi maçlara düzenli gelen taraftarların yaşadığı ilçelerde, taraftarların yeni sisteme geçmesine yardımcı olmak için sezon öncesi stant açılmadı. altyapı o kadar berbattı ki, samsun merkezde bulvar avm'deki bilet satış gişelerinde, insanlar kombine almak istediklerinde, ellerinde tomar tomar nakit para ile gitmek zorunda kaldılar. çünkü bu gişelerde pos cihazları yoktu. taraftar bu duruma haklı olarak <a class="url" href="https://www.samsungazetesi.com/kombine-bilet-kuyrugunda-cile-samsunspor-taraftari-o-uygulamaya-tepkili" rel="nofollow noopener" target="_blank" title="https://www.samsungazetesi.com/kombine-bilet-kuyrugunda-cile-samsunspor-taraftari-o-uygulamaya-tepkili">isyan etti</a>.<br/><br/>biletinial ilk sınavını iç sahadaki, <a class="b" href="https://www.eksisozluk.com/?q=1+a%c4%9fustos+2025+samsunspor+dunkerque+ma%c3%a7%c4%b1">1 ağustos 2025 samsunspor dunkerque maçı</a>nda verdi. yaklaşık 5 bin kişinin geldiği dostluk maçında; kapılarda sorunlar yaşandı, insanlar uygulamada aldıkları biletleri göremedi (örneğin; başkası sizin yerinize bilet almışsa bunu firmanın uygulamasında göremiyordunuz). <br/><br/><a class="b" href="https://www.eksisozluk.com/?q=2.+biletlerin+pahal%c4%b1+olmas%c4%b1">2. biletlerin pahalı olması</a><br/>yine son 3 sezon karşılaştırması yapayım:<br/>- <a class="b" href="https://www.eksisozluk.com/?q=23%2f24+sezonu+kombine+fiyatlar%c4%b1">23/24 sezonu kombine fiyatları</a>: en yüksek 1. kategori (vip) için 12.500, en düşük 5.kategori (kale arkası) için 2,250 tl. 19 iç saha maçı geçerli. dolar kuru: 21,46<br/>- <a class="b" href="https://www.eksisozluk.com/?q=24%2f25+sezonu+kombine+fiyatlar%c4%b1">24/25 sezonu kombine fiyatları</a>: en yüksek 1. kategori (vip) için 18.000, en düşük 5.kategori (kale arkası) için 2,700 tl. 18 iç saha maçı geçerli. dolar kuru: 32.23<br/>- <a class="b" href="https://www.eksisozluk.com/?q=25%2f26+sezonu+kombine+fiyatlar%c4%b1">25/26 sezonu kombine fiyatları</a>: en yüksek 1. kategori (vip) için 40.000, en düşük 5.kategori (kale arkası) için 6,000 tl. 17 iç saha maçı, türkiye kupası, uefa play-off ve konferans ligi için geçerli. dolar kuru: 40,20<br/><br/>bu sezon içerde 30 maça yakın oynayacağız. fiyatlardaki artış anlaşılabilir ancak samsunun sosyo-ekonomik durumu göz önüne alındığında, bilet fiyatlarında artış oranı "yüksek". örneğin şehir dışında yaşıyorsunuz, samsuna geldikçe maçlara gidiyorsunuz. geçen yıl iç sahada 4 kişilik ailenizle bir maça batı alttan toplamda 2 bin 800 tl öderken, bu yıl 8 bin tl ödemeniz gerekiyor. <br/><br/>bilet fiyatları eleştirilince, kulüp güzel bir kampanya yaptı ve kale arkası tribünlerde engelli, öğrenci ve kadın seyirciler için ücretsiz olacağını açıkladı. ona rağmen maalesef kale arkası tribünleri dolmadı. <br/><br/><a class="b" href="https://www.eksisozluk.com/?q=3.+stad%c4%b1n+yeri+ve+teknik+zorluklar%c4%b1">3. stadın yeri ve teknik zorlukları</a><br/>çoğu kişinin şikayetçi olduğu konu. stat samsunun doğusunda, tekkeköy ilçesinde. <br/><br/>en başta stada ulaşım zor. eski stada insanlar yürüyerek kortej halinde gidebiliyorken, yeni 19 mayıs stadına gitmek için ciddi zaman ayırmanız gerekiyor. hadi arabanızla ailecek maça gittiniz diyelim. aracınızı da stadın otoparkına çektiniz. maç sonu otoparktan çıkmanız en iyi ihtimal 30 dakika. özellikle yoğun maçlarda bu süre daha da uzuyor. <a class="b" href="https://www.eksisozluk.com/?q=28+a%c4%9fustos+2025+samsunspor+panathinaikos+ma%c3%a7%c4%b1">28 ağustos 2025 samsunspor panathinaikos maçı</a>nda, otoparkttan çıkmam 1 saatten uzun sürdü. nedeni ise; otopark çıkışının tek bir aracın çıkış yapabileceği genişlikte olması ve liman yolundaki kamyonları bekleyerek çıkış yapabilmeniz.<br/><br/>hadi sisteme bir şekilde üye olabildiniz, bilet fiyatları ve ulaşım zorluğunu da sineye çekip maça gitmek istediniz, bu sefer stadın teknik zorlukları ile uğraşmanız gerekiyor.<br/><br/>ilk başta; stada girişlerde turnikeler sürekli arıza veriyor. passolig zamanında bu kadar sorun yoktu. mesela dün oynanan <a class="b" href="https://www.eksisozluk.com/?q=6+kas%c4%b1m+2025+samsunspor+hamrun+spartans+ma%c3%a7%c4%b1">6 kasım 2025 samsunspor hamrun spartans maçı</a>nda insanlar yine uzun süre stata giremediler. <a class="url" href="https://soz.lk/i/5w0gsm55" rel="nofollow noopener" target="_blank" title="https://soz.lk/i/5w0gsm55">görsel</a> <a class="url" href="https://soz.lk/i/epy2uxce" rel="nofollow noopener" target="_blank" title="https://soz.lk/i/epy2uxce">görsel</a> <br/><br/>stada bir şekilde girdiniz diyelim, kırmızı olması gereken koltukların, kahverengi ile gri arası bir renk aldığını göreceksiniz. <a class="url" href="https://soz.lk/i/qc07vpdf" rel="nofollow noopener" target="_blank" title="https://soz.lk/i/qc07vpdf">görsel</a><br/><br/>çünkü stadın hemen yanında, azot, mobil santral gibi <a class="url" href="https://www.haberexpres.com.tr/tekkekoy-de-hava-kirliligi-alarmi-halk-nefes-alamiyoruz-diyor/140123/" rel="nofollow noopener" target="_blank" title="https://www.haberexpres.com.tr/tekkekoy-de-hava-kirliligi-alarmi-halk-nefes-alamiyoruz-diyor/140123/">tekkeköy ilçesini türkiye'nin en pis havasına sahip ilçelerinden biri</a> haline getiren sanayi tesisleri var. bu hava sadece astım ve koah hastalarının maça gelememesine neden olmuyor, aynı zamanda stat zeminini de patates tarlasına çeviriyor. çünkü bu pis hava yüzünden stat çimleri sürekli yanıyor. reisimiz bile bu konudan <a class="url" href="https://www.ntvspor.net/futbol/thomas-reis-isyan-etti-berbat-bir-zeminde-oynuyoruz-410022" rel="nofollow noopener" target="_blank" title="https://www.ntvspor.net/futbol/thomas-reis-isyan-etti-berbat-bir-zeminde-oynuyoruz-410022">şikayet etmişti</a>.<br/><br/>o buram buram azot kokan havayı ciğerlerinize çektiniz. biraz sıkıştığınızı fark ettiniz, wc'ye gittiğinizde eğer yağmurlu bir günse, siz çişinizi yaparken kafanızda bir ıslaklık fark edeceksiniz. çünkü stadın çatısı akıyor. şaka değil, daha yapılalı bir kaç sene olan stadın çatısı akıyor. bu durum hem wc'lerde hem mescitlerde aynı. <a class="url" href="https://www.facebook.com/watch/?v=1447992243074602" rel="nofollow noopener" target="_blank" title="https://www.facebook.com/watch/?v=1447992243074602">stadı su basmasına</a> ise alıştık.<br/><br/>tüm bu zorluklardan sonra maçı izlediniz ve evinize dönmek için çıkışa yöneldiniz. o da ne? birkaç kişinin yan yana inmesinin zor olduğu çıkış merdivenleri ile karşılaştınız! genişlik o kadar dar ki, statta<sup class="ab"><a data-query="allah korusun" href="https://www.eksisozluk.com/?q=allah+korusun" title="(bkz: allah korusun)">*</a></sup> yangın veya istenmeyen bir durum yaşansa, kaosta büyük felaket yaşanabilir. "<a class="b" href="https://www.eksisozluk.com/?q=bunu+yapan+mimar+olamaz!">bunu yapan mimar olamaz!</a>" diyerek minicik adımlarla stattan ayrılıp, otoparktaki aracınıza ulaştınız. o keşmekeşte arabanızda beklerken, hayatınız boyunca stattan çıkamayacağınızı düşüneceksiniz. büyükşehrin maç günleri yaptığı güzellik ile ücretsiz tramvaydan faydalanmak isterseniz, bir kaplumbağanın sırtında yolculuk yapıyor gibi hissedebilirsiniz. <br/><br/>avrupa'da insanlar hafta sonu maçlarını bir eğlence aktivitesi olarak değerlendirirken, samsunspor taraftarlarının çoğu, tüm bu zorlukları göze almayıp rahat bir şekilde televizyondan maç izlemeyi tercih ediyor. taraftarı suçlamak anlamsız. çünkü bu zorlukları bir kaç kez deneyimledikten sonra, insanlar artık statta maç izlemek istemiyorlar. <br/><br/>stadın tüm bu teknik zorlukları için samsunspor yöntemi hiçbir şey yapamıyor. nedeni ise, türkiye'nin neredeyse tüm şehir statlarında olduğu gibi, samsunspor'un da stadı maç başına gençlik spordan kiralaması. samsunspor statta kiracı olduğu için; tüm bu tadilat, düzenleme ve iyileştirme çalışmaları için ancak gençlik spora istekte bulunabiliyor. yani samsunspor kulübünün statta bir tasarruf hakkı yok! peki gençlik spor ne yapıyor? bu düzenlemeler için ihaleye çıkıyor. sonrası mı? yıllardır bir türlü düzelmeyen sorunlar silsilesi.<br/><br/>stadyumun tüm bu zorlukları ile uğraşmak istemeyen samsunspor başkanı <a class="b" href="https://www.eksisozluk.com/?q=y%c3%bcksel+y%c4%b1ld%c4%b1r%c4%b1m">yüksel yıldırım</a>, yüksek sesle açık açık "bana parasıyla arsa verin, samsun merkezine butik bir stat yapayım" <a class="url" href="https://www.gazetegercek.com.tr/yuksel-yildirim-samsunspor-a-stadyum-yapmak-icin-yer-istedi/161429" rel="nofollow noopener" target="_blank" title="https://www.gazetegercek.com.tr/yuksel-yildirim-samsunspor-a-stadyum-yapmak-icin-yer-istedi/161429">dedi</a>. en uygun yer olarak eski stadın olduğu ve yıkılacak gülsan sanayi sitesinde bir bölgenin verilmesi beklenirken, karar mercileri buna yanaşmadı.<br/><br/>koskoca samsun'da, asla stat yapılmaması gereken tek konuma, yeni stadı yaptılar ve bu yanlışı kabul edip dönmüyorlar!<br/><br/>aklı başında tüm samsunsporlular şehir merkezinde yeni stat yapılmasını istiyor. sosyal medyadaki bu tartışmalarda "mis gibi stat var, gidin izleyin, devlet ne güzel stat yaptı, daha ne istiyorsunuz. nankörler!" diyenler de var. kimlerin bu görüşte olduğunu yazmama gerek yok sanırım.<br/><br/><a class="b" href="https://www.eksisozluk.com/?q=4.+ba%c5%9fkan%c4%b1n+s%c3%b6zleri">4. başkanın sözleri</a><br/>samsunspor 2018'den bu yana <a class="b" href="https://www.eksisozluk.com/?q=y%c3%bcksel+y%c4%b1ld%c4%b1r%c4%b1m">yüksel yıldırım</a>'a <a class="url" href="https://www.gazetegercek.com.tr/yeni-bir-devir-basladi/72487" rel="nofollow noopener" target="_blank" title="https://www.gazetegercek.com.tr/yeni-bir-devir-basladi/72487">ait bir şirket</a>. şirketleşme olduktan sonra, doğal olarak hatalı bir çok karar alındı. bu hatalar zamanla görüldü ve tekrarlanmadı. akademisi, sistemi ve tüm diğer sac ayakları ile samsunspor güzel bir yolda ilerliyor. daha şimdiden, yapılan doğruların meyvelerini topluyoruz taraftar olarak. <br/><br/>ancak başkanın talihsiz bazı demeçleri oldu bu yolculukta. bu demeçlerden en can sıkıcı olanlar "samsunspor benim malım, istediğimi yaparım", "parası olan gelsin, samsunsporu alsın" başlıklarıydı. şehrin en büyük markasının böyle başlıklara konu edilmesi, kemik taraftarın bir çoğunu rahatsız etti. aslında başkan somut olarak bir gerçeği dile getirmek isterken, söyledikleri bir çok samsunsporlu tarafından itici ve kırıcı bulundu. bunun doğal bir sonucu olarak, "amatöre düşsen bile destekleriz" diyenler, başkanın bu demeçlerinden rahatsız olup stada gelmekten vazgeçtiler. bu kırgınlık artık bir çok kişi tarafından aşıldı. ancak halen bazı oluşumlar, bu beyanlardan sonra stada gelmiyorlar.<br/><br/>şunu söyleyende çok taraftar var, "sen madem şirketsin, beni de müşteri olarak görüyorsun, o zaman bana hak ettiğim hizmeti ver. tüm bu sorunlar varken ben neden sana para ödeyeyim?"<br/><br/>şunu da dipnot olarak belirteyim. <br/><br/>özellikle yoğun maçlarda, stat altındaki samsunspor store mağazasında ürün bulunmuyor. yeterli stok yapılmıyor. insanlar çocukları için forma almak istiyorlar, sürekli "yok" cevabını alıyorlar. store'da hep 2 kasa işliyor. maç saati yaklaşınca insanlar ellerindeki formaları bırakıp maça yetişmek için çıkıyorlar. sonra başkan "forma satılmıyor" diyor. neden acaba başkan? zor mu stok yapmak, zor mu 2 kasa daha fazla açmak?<br/><br/><a class="b" href="https://www.eksisozluk.com/?q=5.+%c3%a7ilek+transfer">5. çilek transfer</a><br/>samsunspor transfer yasağı almış bir kulüptü. buna rağmen geçen sezon mucizevi bir başarı ile ligi üçüncü olarak tamamladık. taraftarlar bir buçuk yıllık transfer yasağından sonra; 25/26 sezonunda yönetimden; forma ve bilet sattıracak popüler bir futbolcunun transfer edilmesini istedi. hatta yüksel başkan "çilek transfer" sözü de verdi. ancak beklenen transfer yapılmadı.<br/><br/><a class="b" href="https://www.eksisozluk.com/?q=anthony+musaba">anthony musaba</a> ve <a class="b" href="https://www.eksisozluk.com/?q=logi+tomasson">logi tomasson</a> haricinde, bu yıl yapılan transferler beklentilerin altında kaldı. thomas reis futbolculardan maksimum verimi alan, kusursuz bir hoca. şimdiye kadar sezon bizim için harika gidiyor. ancak maalesef çoğu transfer hayal kırıklığı oldu. transferlerdeki başarısızlığının suçlusu olarak, <a class="b" href="https://www.eksisozluk.com/?q=fuat+%c3%a7apa">fuat çapa</a> gösteriliyor. ancak bu eleştiri yersiz. başkana laf söylemeye cesaret edemeyenler suçu fuat çapa'ya atıyorlar. <br/><br/><a class="b" href="https://www.eksisozluk.com/?q=6.+ma%c3%a7+saatleri+ve+cezalar">6. maç saatleri ve cezalar</a><br/>samsunun bu yıl oynadığı bazı maçların saatleri ve maç günleri, çalışan insanlar için sorunluydu. bunun yanında, sözde "küfürlü" tezahüratlar yüzünden bazı bloklar ceza aldı. bu nedenle maç başına ortalama seyirci sayısında düşüş yaşandı.<br/><br/><a class="b" href="https://www.eksisozluk.com/?q=sonu%c3%a7">sonuç</a><br/>yukarıda saydığım tüm bu nedenlerden ötürü, samsunspor taraftarları maalesef bu sene <a class="b" href="https://www.eksisozluk.com/?q=28+a%c4%9fustos+2025+samsunspor+panathinaikos+ma%c3%a7%c4%b1">28 ağustos 2025 samsunspor panathinaikos maçı</a> haricinde, stadı dolduramadı. dün akşam ki <a class="b" href="https://www.eksisozluk.com/?q=6+kas%c4%b1m+2025+samsunspor+hamrun+spartans+ma%c3%a7%c4%b1">6 kasım 2025 samsunspor hamrun spartans maçı</a>nda statta 21 bine yakın taraftar vardı. "stat bomboş" demek yanlış. kamera açısından ötürü kale arkaları alt kısımları boş görüldü. <br/><br/>burada kabahati <a class="b" href="https://www.eksisozluk.com/?q=%c5%9firinler">şirinler</a>de aramak lazım. <a class="url" href="https://www.facebook.com/watch?v=1485775919372665" rel="nofollow noopener" target="_blank" title="https://www.facebook.com/watch?v=1485775919372665">güney üst yerine</a>, güney altta olurlarsa, hem rakibi daha çok baskı altına alırlar, hem de o boşluklar görülmez. kendilerine olabilecek en hatalı yeri seçtiler, bu yanlışlarından da dönmüyorlar. <br/><br/>samsunspor taraftar gruplarının yıllardır birlik olamaması da büyük bir sorun. <a class="b" href="https://www.eksisozluk.com/?q=%c5%9fehzadeler">şehzadeler</a> kuzey altta, <a class="b" href="https://www.eksisozluk.com/?q=%c5%9fim%c5%9fekler">şimşekler</a> ve <a class="b" href="https://www.eksisozluk.com/?q=s%c3%b6%c4%9f%c3%bctl%c3%bcbah%c3%a7eliler">söğütlübahçeliler</a> maratonda, <a class="b" href="https://www.eksisozluk.com/?q=%c5%9firinler">şirinler</a> güney üstte. hepsi de kafalarına göre tezahürat yapıyorlar. tüm gruplar maestro olmak istiyor ama gürültü kirliliğinden kimin ne dediği anlaşılmıyor. sonucunda da statta bir ambiyans yakalanmıyor. <br/><br/>son olarak teşhisi koyalım.<br/><br/>seyirci sayısında, geçen sezonlar ortalamasına göre 6 bin kişilik düşüş var. bu seneki avrupa maçlarını da göz önüne alırsak, bu sayının en az 8 bin kişi daha fazla olması gerekiyordu.<br/><br/>peki yukarıdaki maddeleri göz önüne alarak "bu sezon neden böyle?" soruna cevap arayalım.<br/><br/>passoligden çıkılması ve bilet fiyatlarının yüksek olması en büyük 2 neden. stat sorunları ve yukarıdaki diğer etkenler de hesaplanınca maalesef bu istenmeyen sonuçla karşılaşıyoruz. <br/><br/>tedavi mi?<br/><br/>yerel yönetim, bilet sistemi firması, kulüp yönetimi ve taraftar grupları bu hataları giderirlerse; samsunspor her maç full tribüne oynar. samsunspor futbolcuları da thomas reis'de, bunu fazlası ile hak ediyor.<br/><br/>camiaları büyük yapan da, bu aşılamaz gibi görünen sorunları çözme becerileridir.<br/><br/>edit: imla
  </div>]]></description><guid>https://eksisozluk.com/entry/179652879</guid><pubDate>Sat, 08 Nov 2025 02:55:00 -0000</pubDate><dc:creator><![CDATA[gozluklu insan]]></dc:creator></item><item><title>[2025/11/07] 3. hepsiburada.com</title><link>https://eksisozluk.com/entry/179653400</link><description><![CDATA[<div class="content content-expanded">
    9 ayda 2.5 milyar lira zarar açıklayan online alışveriş kuruluşu. <a class="url" href="https://btdunyasi.net/hepsiburadanin-9-aylik-zarari-2-5-milyar-lirayi-asti/?fbclid=IwVERDUAN6WxBleHRuA2FlbQIxMABzcnRjBmFwcF9pZAwzNTA2ODU1MzE3MjgAAR5nxSnFnfZQdYl1Jgqa9qzv_VhrRk8cYTzEepv-ZllanN9VqBFirpv33DQ1Dg_aem_vQludrnfpEKbTCYoy638CQ" rel="nofollow noopener" target="_blank" title="https://btdunyasi.net/hepsiburadanin-9-aylik-zarari-2-5-milyar-lirayi-asti/?fbclid=IwVERDUAN6WxBleHRuA2FlbQIxMABzcnRjBmFwcF9pZAwzNTA2ODU1MzE3MjgAAR5nxSnFnfZQdYl1Jgqa9qzv_VhrRk8cYTzEepv-ZllanN9VqBFirpv33DQ1Dg_aem_vQludrnfpEKbTCYoy638CQ">burada</a> yer verilen habere göre zarar sebebi "aşırı reklam ve finansman giderleri". yani onca influencer denen kişilere akıtılan para boşa girmiş. bir boka yaramamış ki bu etki ajanlarına güvenerek alım yapmak zaten mallığın daniskasıdır. şirkete ders olması ümidiyle.
  </div>]]></description><guid>https://eksisozluk.com/entry/179653400</guid><pubDate>Fri, 07 Nov 2025 08:00:00 -0000</pubDate><dc:creator><![CDATA[akdenizx]]></dc:creator></item><item><title>[2025/11/07] 4. 7 kasım 2025 bahis soruşturması</title><link>https://eksisozluk.com/entry/179656884</link><description><![CDATA[<div class="content content-expanded">
    yine bir "tarihi operasyon", yine bir "bataklık kurutma" klasiği. sabah sabah haberlere bakıyorsun, onlarca gözaltı, "ünlü isimler" falan.<br/>listeye bakıyorsun; üç tane alt lig topçusu, iki tane menajer bozuntusu, bir de adı sanı duyulmamış "abi"ler. her zamanki gibi yine maşaları toplamışlar.<br/>bu işin asıl baronlarına, o milyon dolarları çevirenlere, bu çarkı döndüren siyasi/bürokratik ayaklara dokunulmadığı sürece bu operasyonlar tam bir göz boyamadır.<br/>iki ay sonra hepsi salınır, bu "çökertilen" çete başka bir isimle tekrar hortlar. o instagram'da "garanti kupon" satan tipler bile bitmedi bu ülkede.<br/>gündem değiştirmek için güzel hamle. iki gün konuşur, unuturuz. klasik.
  </div>]]></description><guid>https://eksisozluk.com/entry/179656884</guid><pubDate>Fri, 07 Nov 2025 11:56:00 -0000</pubDate><dc:creator><![CDATA[savius]]></dc:creator></item><item><title>[2025/11/07] 5. ilginç etimolojik bağlantılar</title><link>https://eksisozluk.com/entry/179664664</link><description><![CDATA[<div class="content content-expanded">
    muhtemelen <a class="b" href="https://www.eksisozluk.com/?q=meltem">meltem</a> ve <a class="b" href="https://www.eksisozluk.com/?q=f%c4%b1rt%c4%b1na">fırtına</a> kelimelerini bilirsiniz; ikisi de hava hareketleriyle ilgilidir. ilki bizde olumlu, sakin ve huzurlu bir anlam taşırken, ikincisi daha çok olumsuz, sert ve rahatsız edici çağrışımlar yapar.<br/><br/>oysa bu iki kelimenin kökenine indiğimizde, anlamların yer değiştirdiğini görürüz. her ikisi de aslında <a class="b" href="https://www.eksisozluk.com/?q=italyanca+denizcilik+terimleri">italyanca denizcilik terimleri</a>nden doğmuştur. kötü tempolu yavaş rüzgâr anlamındaki <a class="b" href="https://www.eksisozluk.com/?q=maltempo">maltempo</a> (mal: kötü; tempo: zaman, ritim, hava) anlamlarına gelmektedir. <br/><br/>talih, servet, zenginlik anlamındaki <a class="b" href="https://www.eksisozluk.com/?q=fortuna">fortuna</a> kelimelerinin dilimize geçmiş versiyonlarıdır. yani normalde italyan denizciler için "meltem” <a class="b" href="https://www.eksisozluk.com/?q=k%c3%b6t%c3%bc+bir+r%c3%bczg%c3%a2rken">kötü bir rüzgârken</a> "fırtına" iyidir çünkü <a class="b" href="https://www.eksisozluk.com/?q=gemileri+h%c4%b1zla+hedefine+ta%c5%9f%c4%b1r.">gemileri hızla hedefine taşır.</a><br/><br/>bizde ise tam tersi olmuş. türk kültüründe “meltem” huzurun, sükûnetin simgesi hâline gelirken; “fırtına” tehlikenin, yıkımın habercisi olmuştur. belki de bunun sebebi, <a class="b" href="https://www.eksisozluk.com/?q=denizden+%c3%a7ok+topra%c4%9fa+ba%c4%9fl%c4%b1+bir+millet+olmam%c4%b1zd%c4%b1r">denizden çok toprağa bağlı bir millet olmamızdır</a> . bizim için bereket, toprağın huzurunda, mevsimin ölçüsündeydi; rüzgârın serti, düzeni bozan bir güçtü. fırtına çatı uçurur, harmanı savurur, ocağı dağıtırdı.<br/><br/>bu yüzden belki de biz “meltem”i sevdik, “fırtına”dan korktuk. onlar için hız ve hareket bereketti; bizim içinse denge ve sükûn.<br/>aynı rüzgâr… ama iki farklı kültür, iki farklı anlam. demek ki kelimelerin yönü değil, onlara hangi ruhla baktığımız belirliyor anlamlarını.
  </div>]]></description><guid>https://eksisozluk.com/entry/179664664</guid><pubDate>Fri, 07 Nov 2025 19:47:00 -0000</pubDate><dc:creator><![CDATA[kapnila]]></dc:creator></item><item><title>[2025/11/07] 6. kilo vermek</title><link>https://eksisozluk.com/entry/179654160</link><description><![CDATA[<div class="content content-expanded">
    esas görüşümü altta yazacağım, önce durumumu anlatayım: son 6-7 ayda 20 kilo verdim. diyetisyene gitmedim. sadece düzenli spor yaptım ve şekeri, tatlıyı azalttım. tamamen kesemedim, sadece azalttım. bu da çok zor olmadı, zira zaten spor yapınca, özellikle kardiyo yapıp ter atınca, yeme isteği de kendiliğinden zaten azalıyor. bunlar psikolojik olduğu kadar biyolojik olarak da birbirini tetikleyen şeyler. ayrıca kardiyo sonrası az bir miktar ağırlık çalışmak da yeme isteğini azaltan bir şey. biliyorsunuz ne kadar tatlı yerseniz o kadar istersiniz, yemeyince de canınız artık istemez, önemli olan döngüyü kırmak. spor yaparak ter atmak bu döngüyü vücutta ister istemez sizin lehinize kırıyor. kilo vermek aslında basit bir matematiksel denge, matematiksel eşitlik, aldığından daha çok kalori yakarsan zayıflıyorsun. bu eşitliği sağlamak için; eğer yemeyi kesemiyorsan hareketi arttırmalısın. hareketi arttıramıyorsan yemeyi kesmelisin. daha hızlı kilo vermek istiyorsan da ikisini bir yapmalısın. aslında mantığı bu kadar basit. gerisi bu basit matematiksel eşitliği para kazanmak ve bunu bir sektöre dönüştürmek için süslemek de süslemek. laf kalabalığı. o yüzden sırrın ne diyene sadece "yediğinden daha çoğunu yakmalısın, başka bir sırrı ve metodu yok" deyip geçiyorum. <br/><br/>ancak... bu yazıda söylemek istediklerim bunlar değil, esas söylemek istediğim şu: <br/><br/>ben 6 ay önce 10 yıldır çalıştığım ve çok mutsuz olduğum işimden kendi isteğimle, risk alarak ayrıldım. ayrılma kararımı herkes mantıksız ve riskli buldu, ancak "sağlık" ve ruh hali çalışmaktan daha önemli diyerek ayrıldım. <br/><br/>bu işte çalışırken yıllardır kilo veremiyordum. ne yapsam olmuyordu. birkaç ay çabalayıp kilo versem de yine eninde sonunda o kiloları geri alıyordum, sürekliliği olmuyordu. üstelik bu işte çalışırken zaman sorunum da yoktu, haftanın bazı günleri evden çalışabiliyordum. ama olmuyordu. çünkü bu işte çok mutsuzdum. bu işten ayrıldıktan sonra ise bana şevk geldi ve 6 ayda 20 kilo verdim. <br/><br/>yani demem şu ki: fazla kilo aslında vücudun bir tepkisi. hayatınızda yolunda gitmeyen birşeylerin olduğunun işareti. dışa vurumu. ki bu durumu belki siz bile kendinize ifade edemiyorsunuz. ya da bu duruma alıştınız, artık farkında değilsiniz. bu yolunda gitmeyen şey iş olabilir, aile olabilir, eş olabilir, yaşadığınız yer olabilir, ya da sadece hayatın kendisi olabilir. bu yolunda gitmeyen şeyden dolayı aslında bilinç altında salıyorsunuz, kilo vermek için çabalasanız da devamı gelmiyor, çünkü beyin ve vücut kendini cezalandırmaya devam ediyor, ilk fırsatta yine abur cubur ya da yemek yiyor, ya da spor şevkle bir yaşam tarzı haline gelmiyor, çünkü bu "içinizden gelmiyor", sadece kendinizi "geçici" olarak zorlamış oluyorsunuz. "kilo vermem lazım" diye düşünüp bir miktar geçici çaba göstermiş oluyorsunuz, ta ki eskiye dönene kadar. yani sivrisinekleri öldürüyor, sorunun kök nedeni bataklığı kurutmuyorsunuz. adeta beyniniz "bu bataklıkta" debelenirken vücudunuz "sağlıklı yaşamayı" kabul etmiyor, ve sonunda da beyniniz galip gelip, eski yaşam tarzınıza dönüyorsunuz. beyniniz sizi bu "yaşamı" seçtiğiniz için vücudunuzla cezalandırmaya devam ediyor... charles bukowski bu durumu şu cümlesiyle güzel özetlemiş aslında: "üşengeç ya da tembel değilsin, sadece mutsuz olduğunun farkında değilsin..."<br/><br/>ancak hayatınızdaki o sıkıntıyı çözdüğünüz zaman, bu cesur ve radikal kararı aldığınız zaman, sizi mutsuz eden, yolunda gitmeyen şeyi hayatınızda değiştirdiğiniz zaman, o zaman görüyorsunuz ki; yorgunluğunuz veya abur cubur yemek isteğiniz de zaten kendiliğinden ortadan kalkıyor. bu aslında o iç sıkıntısından dolayıymış, ve sporu da daha şevkle yapmaya başlıyorsunuz, spor ve sağlıklı yaşam artık hayat tarzınız oluyor. bunlar artık "içinizden gelmeye" başlıyor. kendinizi zorlayarak değil. zira beyniniz de artık buna uyum sağlıyor, sizi cezalandırmayı kesiyor, ve hayattan daha zevk almaya başlıyorsunuz. çünkü en başta dediğim gibi fazla kilo aslında beyninizin sizi hayatınızdaki yolunda gitmeyen ve sizi sıkan durum için size bir uyarı vermesi, sizi cezalandırması. ve bu neden ortadan kalkmış oluyor. <br/><br/>sözün özü; bana göre fazla kilo bir "sonuç", insanın hayat seçimi ve iç sıkıntısından dolayı kendine bilinç altında verdiği tırnak içinde bir "ceza", ve bu sonucun nedenini cesur ve radikal olarak hayatınızda değiştirdiğiniz zaman zaten insan doğası o fazla kilodan kurtulmak için ne yapması gerektiğini içgüdüsel olarak zaten biliyor ve zaten yapıyor. beyninize ve vücudunuza "bak sorunu çözdüm artık sıra sende, gerekeni yap ve normaline dön" demeye başlamış oluyorsunuz. herşey beyinde bitiyor, artık yapmak "içinizden gelmeye" başlıyor.<br/><br/>bunlar benim yaşadığım deneyimler ve bu deneyimlerden çıkardığım sonuçlardı. artık tekrar kilo almak istemiyorum, ancak bunun için kendime yaptığım telkin "tekrar tatlı ve abur cubur yeme" değil, "artık mutsuz olduğun bir işte uzun yıllar çalışma" oluyor... ne diyeyim, umarım bunu başarırım, kendime maşallah ve şansım açık olsun diyeyim, umarım böyle devam ederim, edebilirim. belki bu görüş ve bu yazdıklarım herkese de uymayabilir, zira her genelleme yanlıştır derler.. ancak belki başka birine de uyar, ve ona şevk verir, yararı olur diye yazmak, paylaşmak istedim.
  </div>]]></description><guid>https://eksisozluk.com/entry/179654160</guid><pubDate>Fri, 07 Nov 2025 15:48:00 -0000</pubDate><dc:creator><![CDATA[garos]]></dc:creator></item></channel></rss>