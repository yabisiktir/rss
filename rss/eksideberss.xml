<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-30 23:15:05.937989</lastBuildDate><item><title>[2025/11/29] 1. çocukken izlenen unutulmaz filmler</title><link>https://eksisozluk.com/entry/180136613</link><description><![CDATA[<div class="content content-expanded">
    çocukluğu 90'larda, yani internetin gelişmediği dolayısıyla film izleme sitelerinin, <a class="b" href="https://www.eksisozluk.com/?q=torrent">torrent</a>in ve dijital platformların henüz var olmadığı yıllarda geçenler için bu başlık yüzlerce film ismiyle dolup taşar. 80'li yıllarda doğanlar ve benim gibi 90 doğumlular için çocukken izlenen filmler apayrı bir anlam taşır. bunu 2000 sonrası doğumluların anlaması gerçekten çok zor. dış dünyayla olan tek bağlantının nerdeyse sadece televizyon <a class="b" href="https://www.eksisozluk.com/?q=medium">medium</a>uyla gerçekleştirilebildiği taş devrinden hallice bir dönemden geçtik biz. haliyle kolay ulaşamadığımız o filmleri izleyebilme imkânı bulmak bizim için çok değerliydi. <br/><br/>çocukken filmlerle daha çok bağ kurduğumuzu hepimiz fark etmişizdir. peki küçükken izlediğimiz filmlerin hafızamıza kazınmasının ve bizi bu kadar etkilemesinin sebebini merak ettiniz mi? cevap basit aslında; çünkü o filmleri beynimiz henüz şekillenirken izledik. şöyle düşünelim, çocukken tükettiğimiz medyadan daha önemli hiçbir şey yoktu. (en azından benim için öyleydi) küçükken yaşadığımız deneyimlerimizi o an için karşılaştırabileceğiniz pek fazla şeyimiz yoktu. o yüzden muhtemelen o an hissettiklerimiz, izlediklerimizi anlamamızda temel teşkil etti. <br/><br/>5 ila 18 yaş aralığında insanın başına gelen her şey hayatının diğer zamanlarında yaşadıklarından daha büyük bir etkiye sahiptir. bu yıllar beyin için en biçimlendirici yıllardır. yani durum şu ki, bu biçimlendirici yıllarda yaşananlar sonraki yıllarda yaşanacaklardan her zaman daha fazla etkiye sahip olacaktır. neticede 25-30 yaşını geçtiğimizde hayat daha karmaşık hale geldi ve artık beynimizde bunlara ayıracak yeterli alan kalmadı. erken yaşlarımızda hayal gücümüz canlıydı ve zihnimiz fikir tohumları için mükemmel bir topraktı. çocuk beyni tutkal gibidir; her şeyi sünger gibi çeker. yetişkin beyni ise film repliklerini ezberlemek yerine hayatı idare etmekle meşguldür. yetişkin olduğumuzda zihnimiz halihazırda birçok şeyle dolu hale gelir. bu yüzden hayatımızın ileriki yıllarında yaşadığımız harika bir olayı bile başka bir şeyle karşılaştırmadan tek başına deneyimlemek imkânsızdır.<br/><br/>o yüzden bir filmi çocukken izlemek, gençlik ve yetişkinlik dönemlerinde izlemekten çok farklı hissettirir. iyi bir filmi çocukluğun taze dimağıyla almak, algının o filmlerle şekillenmesi, tahayyül dünyanı besleyen ana kaynakların orada gördüklerin olması büyüme yolculuğuna bambaşka perspektifler katar.<br/><br/>mesela şimdilerde bir çocuk <a class="b" href="https://www.eksisozluk.com/?q=dune">dune</a> gibi bir filmi tv'de izlemez zira artık zamane çocuklarının tv izlemek dışında binlerce alternatifi bulunuyor. günümüzde bir çocuğun dune gibi bir başyapıtı keşfedip kendi rızasıyla izlemesi çok zor ama biz çocukken <a class="b" href="https://www.eksisozluk.com/?q=braveheart">braveheart</a>, <a class="b" href="https://www.eksisozluk.com/?q=terminator">terminator</a>, <a class="b" href="https://www.eksisozluk.com/?q=alien">alien</a>, <a class="b" href="https://www.eksisozluk.com/?q=terminator+judgment+day">terminator judgment day</a>, <a class="b" href="https://www.eksisozluk.com/?q=the+shawshank+redemption">the shawshank redemption</a> gibi aslında pek de çocuklara göre olmayan nice filmler izledik. belki o yaşlarımızda tam olarak anlayamıyorduk ama yine de o efsane filmlerin büyüsüne kapılabilmiştik. <br/><br/>zira sinema sanatının evrenselliği ve kapsayıcılığı iyi bir filmle buluştuğunda çocuklar bile filmi anlamadan izleyebilirler. belki filmde geçen olayları çözemiyorduk, alt metnini kavrayamıyorduk ama özünü yakalayabiliyorduk. anlamadan etkilenmek; çocukken izlediğimiz çoğu film tam olarak bunu yapıyordu. hikâyeyi mantık düzeyinde tamamen idrak edemiyorduk belki ama nedenini açıklayamıyor olsak bile hissedebiliyorduk. gerçekten iyi bir film, çocuğa hikâyeyi anlatamayabilir ama duyguyu geçirir. çocuk ne izlediğini tam olarak bilmese de içinden geçen hisleri unutmaz. bu oluyorsa; işte o zaman film iyi iş çıkarıyordur. zira bir çocuğun zihnine yerleşen sahnelerin hafızadaki kalıcılığı başka hiçbir şeye benzemez. konusunu yıllar sonra doğru düzgün öğrendiğimiz filmlerin adını bile unutmuşuzdur ama sahnelerin duygusu içimizde kalmıştır; çünkü onları izlerken hissettiklerimizi unutmamışızdır.<br/><br/>çocukken sanat biçimini değil sadece karakterleri ve onların maceralarıyla nasıl özdeşleştiğimizi önemsiyorduk. tüm o filmleri son derece saf ve yalın hislerle izledik. belki de kalbimizde bu denli sağlam yer etmelerinin ve aklımıza mıh gibi kazınmalarının sebebi budur.<br/><br/>bir de şu vardı: çocukken her an başımıza harika şeyler gelebileceğine inanırdık. umutluyduk. hevesliydik. biraz daha büyüdüğümüzde harika şeyler yaşayacağımızı düşünürdük. filmlerdeki havalı karakterlerle anında özdeşleşir ve onları taklit etmeye çalışırdık. şimdi ise yetişkinler olarak, kapanış jeneriği aktıktan sonra sıkıcı hayatlarımıza anında geri döneceğimizi biliyoruz. <br/><br/>açıkçası ben 20'li ve 30'lu yaşlarımda izlediğim birçok film için “keşke bu filmi çocukken izleseymişim” demişimdir. çocukken kaçırdığım, karşıma çıkmayan veya denk gelmeyen o kadar çok film var ki. bunlardan biri de <a class="b" href="https://www.eksisozluk.com/?q=beetlejuice">beetlejuice</a> mesela. ilk kez geçen sene seyretmiştim. hâlâ nasıl bu kadar geç izleyebildiğimin şokundayım. yaşıtlarım bu filmi çocukken izlerken ben o sırada ne yapıyordum acaba?<br/><br/>neyse o zaman lafı fazla uzatmadan çocukken izlediğim unutulmaz filmlere geçiyorum:<br/><br/>eminim bu başlıkta yüzlerce kez yazılmıştır ama bir kez daha <a class="b" href="https://www.eksisozluk.com/?q=jumanji">jumanji</a> demekten gocunmuyorum. yani sorarım, hangimiz kütüphanede jumanji oyununa en çok benzeyen kitabı alıp hayal gücümüzün verdiği yetkiye dayanarak jumanjicilik oynamamıştır ki? çocukluğumuzda hayal gücümüzü en çok harekete geçiren filmlerden biriydi.<br/><br/>~<br/><br/><a class="b" href="https://www.eksisozluk.com/?q=tremors">tremors</a>. yeraltı canavarı'nı anlatmaya yürek yetmez. ben bu filmi izledikten sonra bir süre evde koltukların, sandalyelerin, yere fırlattığım yastıkların üzerinde zıplaya zıplaya yürüyordum. evin zemini bile beni ürkütür olmuştu. o yaşta bizi iliğimize kadar korkutan en unutulmaz 90'lar filmlerindendi. tek kelimeyle bir klasik.<br/><br/>~<br/><br/><a class="b" href="https://www.eksisozluk.com/?q=now+and+then">now and then</a>. ilk izlediğim andan itibaren hayat boyu favorilerim arasına giren bu film çocukluğumda ¨hayat bağları¨ adıyla televizyonda gösteriliyordu. konusuna kısaca; çocukluk arkadaşı yetişkin 4 kadının geçmişe yolculuğu diyebiliriz. bir kız çocuğu için dünya üzerinde bu filmden daha izlenesi güzellikte bir film zor bulunur. bence her kız çocuğunun bu filmi kesinlikle izlemesi gerek. <br/><br/>~<br/><br/><a class="b" href="https://www.eksisozluk.com/?q=kickboxer">kickboxer</a> <sup class="ab"><a data-query="kana kan" href="https://www.eksisozluk.com/?q=kana+kan" title="(bkz: kana kan)">*</a></sup> bu filmi izledikten sonra o sıralar ergen olan abimin evde <a class="b" href="https://www.eksisozluk.com/?q=van+damme+dans%c4%b1">van damme dansı</a> yaptığı anlarda gülme krizine giriyordum. ben hâlâ <a class="b" href="https://www.eksisozluk.com/?q=jean-claude+van+damme">jean-claude van damme</a>'ın en iyi filmi olduğunu düşünüyorum. neredeyse her sahnesi ikonik. ama en çok bacak açma hareketi yaptığı anlar. <sup class="ab"><a data-query="swh" href="https://www.eksisozluk.com/?q=swh" title="(bkz: swh)">*</a></sup><br/><br/>~<br/><br/><a class="b" href="https://www.eksisozluk.com/?q=titanic">titanic</a>'i 9 yaşımdayken okulda izlemiştim. ingilizce derslerinde altyazısız film izletiliyordu. öğretmenimiz malum sahnelerde elini projeksiyonun önüne koymak zorunda kalmıştı. <sup class="ab"><a data-query="ehehehe" href="https://www.eksisozluk.com/?q=ehehehe" title="(bkz: ehehehe)">*</a></sup><br/><br/>okuldan eve yürüyerek gidiyordum. titanic'i izledikten sonra eve yürüdüğüm o 30 dakikayı ayaklarım yerden kesilmişcesine, kafam bi dünya “jack! jack!” diye sayıklayarak gittiğimi biliyorum. bana bir nevi <a class="b" href="https://www.eksisozluk.com/?q=sinemadan+%c3%a7%c4%b1km%c4%b1%c5%9f+insan">sinemadan çıkmış insan</a> olayı vuku bulmuştu. tam hatırlamıyorum ama eve gittiğimde okul çantamı bir kenara fırlatıp kendimi hıçkırıklar eşliğinde yatağa yüz üstü atmış olma ihtimalim çok yüksek. bu filmi çocukken izlemek ‘ilk aşk acısı’ gibi bir şeydi.<br/><br/>~<br/><br/><a class="b" href="https://www.eksisozluk.com/?q=jack+%26+sarah">jack &amp; sarah</a> diye bir film vardı bilmem hatırlar mısınız? karısını doğum yaparken kaybeden yas içindeki adamın yeni doğan bebeğiyle bir başına kalmasını anlatır. fena dokunaklı, ciğer söken bir filmdi. ama umuda ve yeni bir aşka bağlandığı için filmin sonunda içimin ferah ferah olduğunu anımsıyorum. çocukken çok etkilenmiştim. unutamadığım filmlerdendir.<br/><br/>~<br/><br/><a class="b" href="https://www.eksisozluk.com/?q=k%c4%b1zarm%c4%b1%c5%9f+ye%c5%9fil+domatesler">kızarmış yeşil domatesler</a>. <sup class="ab"><a data-query="fried green tomatoes" href="https://www.eksisozluk.com/?q=fried+green+tomatoes" title="(bkz: fried green tomatoes)">*</a></sup> şu filmi yayınlayan her kanala halen daha şükranlarımı, minnetlerimi sunmakta beis görmüyorum. zamanının ötesinde bir filmdi. tam bir kadın filmidir. feminizm kodlu böyle bir filmi küçük bir kız çocuğuyken izleyebilmek benim için büyük şanstı. şimdi bile en sevdiğim, benim için en unutulmaz filmlerden biridir. böyle muhteşem filmleri çocukken izlememe ve anılarını yetişkinliğime kadar yanımda taşımama olanak sağladığı için tüm o yayıncı kuruluşlara ne kadar teşekkür etsem az.<br/><br/>~<br/><br/><a class="b" href="https://www.eksisozluk.com/?q=mask">mask</a>. maske birçokları gibi benim de <a class="b" href="https://www.eksisozluk.com/?q=jim+carrey">jim carrey</a> gerçeğiyle tanışma filmimdir muhtemelen. bu filmin bir çocuğa sunduğu eğlence, komedi ve korku öğeleri o kadar dozundadır ki seyrederken aldığım hazzı dün gibi hatırlıyorum. izledikten sonra evde kağıttan maske yapıp bu filmi canlandırmaya çalıştığım anlar hâlâ hatırımda.<br/><br/>~<br/><br/><a class="b" href="https://www.eksisozluk.com/?q=l%c3%a9on">léon</a>: <a class="b" href="https://www.eksisozluk.com/?q=the+professional">the professional</a>. bu filmin aslında o kadar da iyi olmadığını hatta kötü bir film olduğunu iddia etmek son yıllarda moda oldu ama asla katılmıyorum. bu filmin bir başyapıt olduğunu savunmaya ilelebet devam edeceğim. tam anlamıyla bir kült. her sahnesi aklıma kazınmış halde duruyor. tabii bunda çocukluğumdaki tipimin <a class="b" href="https://www.eksisozluk.com/?q=natalia+portman">natalia portman</a>'ın çocukluğuna çok benzetilmesinin payı vardır. <sup class="ab"><a data-query="gülücük" href="https://www.eksisozluk.com/?q=g%c3%bcl%c3%bcc%c3%bck" title="(bkz: gülücük)">*</a></sup> <br/><br/>~<br/><br/><a class="b" href="https://www.eksisozluk.com/?q=makas+eller">makas eller</a>. <sup class="ab"><a data-query="edward scissorhands" href="https://www.eksisozluk.com/?q=edward+scissorhands" title="(bkz: edward scissorhands)">*</a></sup> bu başlıkta en çok yazılan filmlerden biri olduğunu farkettim. herkes gibi benim için de o kadar özeldir ki. her sahnesi ezberimde, özellikle de su yatağı sahnesi. johnny depp'in canlandırdığı karaktere o kadar üzülüyordum ki ağlayasım geliyordu.<br/><br/>~<br/><br/><a class="b" href="https://www.eksisozluk.com/?q=lorenzo%27nun+ya%c4%9f%c4%b1">lorenzo'nun yağı</a>. <sup class="ab"><a data-query="lorenzo's oil" href="https://www.eksisozluk.com/?q=lorenzo%27s+oil" title="(bkz: lorenzo's oil)">*</a></sup> 90'lar çocukları için akla ilk gelen filmlerden biridir hiç şüphesiz. bu filmden sonra kendimi fiziksel olarak hasta gibi hissettiğimi hatırlıyorum. aslında öyle olmamıştır ama sanki yatak döşek hasta olmuş kadar etkilenmiştim. bu filmin üzerimdeki etkisini ancak böyle açıklayabiliyorum. <br/><br/>~<br/><br/><a class="b" href="https://www.eksisozluk.com/?q=tanr%c4%b1lar+%c3%a7%c4%b1ld%c4%b1rm%c4%b1%c5%9f+olmal%c4%b1">tanrılar çıldırmış olmalı</a>. <sup class="ab"><a data-query="the gods must be crazy" href="https://www.eksisozluk.com/?q=the+gods+must+be+crazy" title="(bkz: the gods must be crazy)">*</a></sup> o yaşımda ilk defa bu tarz bir komedi filmi izlemiştim. o kadar komik ve eğlenceli bir filmdi ki kafayı yemiştim resmen. en çok yarı çıplak yerli adamın gökten düşen <a class="b" href="https://www.eksisozluk.com/?q=coca-cola">coca-cola</a> şişesini alıp sesler çıkardığı sahne gelir hep gözümün önüne. diğerini de tahmin edersiniz.. :) <sup class="ab"><a data-query="popolu sahne" href="https://www.eksisozluk.com/?q=popolu+sahne" title="(bkz: popolu sahne)">*</a></sup> <br/><br/>~<br/><br/><a class="b" href="https://www.eksisozluk.com/?q=gelece%c4%9fe+d%c3%b6n%c3%bc%c5%9f">geleceğe dönüş</a>. <sup class="ab"><a data-query="back to the future" href="https://www.eksisozluk.com/?q=back+to+the+future" title="(bkz: back to the future)">*</a></sup>.<br/>fazla söze gerek var mı? şu filmi yazmak bile zûl geliyor zira o kadar bariz bir unutulmaz çocukluk filmi ki. ikonik olmayan sahnesi nerdeyse yok. geçmişe dönüş ve geleceğe gidiş temalarının bir çocuğun belleğine nasıl bir etki yarattığını ifade etmek bile gereksiz aslında. içine girdiğimizi, hikâyenin bir parçası olduğumuzu hayal ettiğimiz en unutulmaz filmlerdendi.<br/><br/>~<br/><br/><a class="b" href="https://www.eksisozluk.com/?q=gladiator">gladiator</a>. bu epik şaheseri 2000'lerin başında izlemiştim, şöyle söyleyeyim final sahnesinde <a class="b" href="https://www.eksisozluk.com/?q=now+we+are+free">now we are free</a> çalmaya başladığı an göğe yükselmişim. o an ruhum bedenimi terk etmiş olabilir; hissettiğim kendimden geçme hâlini tarif edemiyorum. <a class="b" href="https://www.eksisozluk.com/?q=stendhal+sendromu">stendhal sendromu</a> dedikleri öyle bir şey olsa gerek. hiçbir şey o sahneyi ilk kez izlemenin ve o şarkıyı ilk kez dinlemenin verdiği hisle boy ölçüşemez. hiçbir şey.<br/><br/>~<br/><br/>spesifik bir film ismi söylememe gerek yok <a class="b" href="https://www.eksisozluk.com/?q=jackie+chan+filmleri">jackie chan filmleri</a> çocukken bizim için film izlemekten ziyade daha çok gösteri/şov izlemek gibiydi. içinde herhangi bir film hilesi olduğunu hiç düşünmesem de bu filmlerde izlediğim dövüş ve aksiyon sahnelerini aklım almıyordu. yastık ısırmalı derecede kendimden geçtiğimi hatırlıyorum. “bu nasıl olabilir! — kesin ip var! — yok artık! — çüş!” gibi şaşkınlık içeren tepkiler vermeden izlemek mümkün değildi.<br/><br/>~<br/><br/><a class="b" href="https://www.eksisozluk.com/?q=5.+g%c3%bc%c3%a7">5. güç</a>. <sup class="ab"><a data-query="the fifth element" href="https://www.eksisozluk.com/?q=the+fifth+element" title="(bkz: the fifth element)">*</a></sup><br/><a class="b" href="https://www.eksisozluk.com/?q=bruce+willis">bruce willis</a>'i severiz sayarız ama bu film <a class="b" href="https://www.eksisozluk.com/?q=milla+jovovich">milla jovovich</a>'tir. onun o muhteşem mavi gözleri, şaşkın suratı, turuncu saçları ve beyaz kıyafetidir. bu filmin görsel çılgınlığının bir çocuğun üzerinde yarattığı şaşkınlığı anlatmaya cidden kelimeler yetmez. baştan sona full eğlence olarak hatırladığım müthiş matrak bir filmdi. yalnız <a class="b" href="https://www.eksisozluk.com/?q=luc+besson">luc besson</a> 90'lı yıllarda neler yapmış öyle hayret doğrusu.<br/><br/>~<br/><br/><a class="b" href="https://www.eksisozluk.com/?q=bak+%c5%9fu+konu%c5%9fana">bak şu konuşana</a> <sup class="ab"><a data-query="look who's talking" href="https://www.eksisozluk.com/?q=look+who%27s+talking" title="(bkz: look who's talking)">*</a></sup> bu tam anlamıyla bir çocuk filmiydi. tv'de çok fazla kez gösterilmişti. hatta devam filmleri de gelmişti. ikinci filmin adındaki yaratıcılığa bakın: <a class="b" href="https://www.eksisozluk.com/?q=bak+bu+da+konu%c5%9fuyor">bak bu da konuşuyor</a>. bu filmlerde bebeklerin ve hayvanların kendi aralarında konuşabildiği dışında neler olup bittiği hakkında en ufak bir fikrim yok. ama kesinlikle dönemine damga vurmuştu. küçükken o yumurtalığı arayan sperm sahnesine hayran kalmıştım ayrıca.<br/><br/>~<br/><br/><a class="b" href="https://www.eksisozluk.com/?q=mavi+g%c3%b6l">mavi göl</a> <sup class="ab"><a data-query="the blue lagoon" href="https://www.eksisozluk.com/?q=the+blue+lagoon" title="(bkz: the blue lagoon)">*</a></sup> ve devam filmi olan <a class="b" href="https://www.eksisozluk.com/?q=mavi+g%c3%b6le+d%c3%b6n%c3%bc%c5%9f">mavi göle dönüş</a> <sup class="ab"><a data-query="return to the blue lagoon" href="https://www.eksisozluk.com/?q=return+to+the+blue+lagoon" title="(bkz: return to the blue lagoon)">*</a></sup><br/><br/>bu filmlerin özellikle ilki tv'de gösterildiği o yıllarda çocuk ve ergen olanlar için inanılmaz bir olaydı. şu filmlere kayıtsız kalabilmiş hiçbir çocuk ve ergen olduğunu sanmıyorum. buluğ çağındaki değişimlerin asla konuşulmadığı, cinselliğe dair her şeyin tabu olduğu bir ülkede bu filmler çocuklar ve gençler üzerinde öyle bir heyecan dalgası yaratmıştı ki. gerçekten de izleyenlerin aklından silinmeyecek bir etki bıraktığı kesin. benim için iki film de kült mertebesinde. <br/><br/>~<br/><br/><a class="b" href="https://www.eksisozluk.com/?q=u%c3%a7mak+istiyorum">uçmak istiyorum</a>. <sup class="ab"><a data-query="radio flyer" href="https://www.eksisozluk.com/?q=radio+flyer" title="(bkz: radio flyer)">*</a></sup> <br/><a class="b" href="https://www.eksisozluk.com/?q=elijah+wood">elijah wood</a>'un çocuk oyuncu olduğu bu film tam anlamıyla bir gizli cevher. çok kişi bilmez belki ama çok iyi filmdir. çocukken izlediğimde günlerce etkisinden çıkamamıştım. şu an izlesem o zamanki kadar beğenir miyim bilmiyorum ama konusu ve finali çok çarpıcıydı. içimden bir ses filmi sadece çocuk halimle izlediğim için değil gerçekten de harika bir film olduğu için bu kadar beğendiğimi söylüyor. kendime not: yakın zamanda tekrar izlemeliyim.<br/><br/>~<br/><br/><a class="b" href="https://www.eksisozluk.com/?q=dumb+and+dumber">dumb and dumber</a> ama biz ona <a class="b" href="https://www.eksisozluk.com/?q=salak+ile+avanak">salak ile avanak</a> diyelim. bu film ben çocukken televizyonda o kadar çok kez yayınlanmıştı ki. tekrarları neredeyse <a class="b" href="https://www.eksisozluk.com/?q=kemal+sunal">kemal sunal</a> filmleri kadar yayınlanmıştır diyebilirim. hiç şikayetçi değildim. televizyonda salak ile avanak'ı her gördüğümde sevinçten zıplıyordum. benim için o zamanlar her sahnesi komik bir filmdi. inanır mısınız şu an hâlâ aynı şeyi düşünüyorum. bana sorarsanız bu filmin komik olmayan sahnesi yok. çocukluğumun mizahına bu denli etki eden başka bir film yok. <br/><br/>~<br/><br/><a class="b" href="https://www.eksisozluk.com/?q=afacan+k%c3%b6pek+beethoven">afacan köpek beethoven</a>. tüm gün kedi köpek videoları izleyebildiğimiz zamandan o günlere bakarsak 90'lı yıllarda küçük bir çocuk için televizyonda köpeklerin başrolde olduğu bir filmi izlemenin verdiği coşku paha biçilemezdi. çocukluğumun en çocuk filmlerinden biriydi beethoven.<br/><br/>~<br/><br/><a class="b" href="https://www.eksisozluk.com/?q=monkey+trouble">monkey trouble</a>. bu film muhtemelen televizyonda birçok farklı türkçe isimle yayınlanmış olabilir. örneğin; haylaz maymun. arkadaşım maymun. maymun iş başında. vs. kimbilir bu filmi izledikten sonra benim gibi kaç çocuk küçük hırsız bir maymunu olsun istemiştir. ah ah. o yüzden filmin başrolündeki kızı o kadar kıskanıyordum ki. ayrıca filmde kötü adam rolünde <a class="b" href="https://www.eksisozluk.com/?q=harvey+kietel">harvey kietel</a> oynuyordu, çocukluğumdaki lükse bakar mısınız. <br/><br/>~<br/><br/><a class="b" href="https://www.eksisozluk.com/?q=k%c4%b1z+arkada%c5%9f%c4%b1m">kız arkadaşım</a>. <sup class="ab"><a data-query="my girl" href="https://www.eksisozluk.com/?q=my+girl" title="(bkz: my girl)">*</a></sup> bu film sayısız insanın çocukken izlediği unutulmaz filmlerin belki de ilk sırasındadır. çünkü gerçekten de bu filmi unutmak, unutabilmek mümkün değil. biz 90'lar çocukları olarak bu film yüzünden nehirler dolusu gözyaşı döktük. bu film milyonlarca çocuğu çok genç yaşta ölümlülükle yüzleştirdi. travmatikti ama hafızalardan silinmeyecek kadar da güzel bir filmdi. <br/><br/>~<br/><br/><a class="b" href="https://www.eksisozluk.com/?q=ilk+a%c5%9fk+ilk+dans">ilk aşk ilk dans</a>. <sup class="ab"><a data-query="dirty dancing" href="https://www.eksisozluk.com/?q=dirty+dancing" title="(bkz: dirty dancing)">*</a></sup> <br/>şu sahneyi ilk izlediğim anı unutamıyorum: elinde kocaman bir karpuzla çıtı pıtı bir kız şaşkın bakışlarla ateşli ateşli dans eden çiftleri izliyordu. bu filmi televizyonda ilk izlediğimde neye uğradığımı şaşırmıştım. danslar muazzamdı. <a class="b" href="https://www.eksisozluk.com/?q=patrick+swayze">patrick swayze</a> nefes kesiyordu. başroldeki kızın (baby) masumluğu ve tatlılığı eritiyordu. ateşle buzun birleşmesi gibiydi her şey. tırtılken kelebeğe dönüşen bir genç kızın önce dansı sonra aşkı ve şehveti keşfi bir çocuğun gözünde çok ilgi çekiciydi haliyle. yıllar geçse de her zaman en güzel anıları canlandıran filmlerden biridir benim için.<br/><br/>~<br/><br/><a class="b" href="https://www.eksisozluk.com/?q=child%27s+play">child's play</a> namıdiğer <a class="b" href="https://www.eksisozluk.com/?q=chucky">chucky</a>. kabusların başrolü oyuncak bebek. izlediğim ya da maruz kaldığım ilk korku filmi. aynı zamanda rüyalarıma giren ilk korku filmi. bu filme maruz kalıp sonrasında oyuncaklarıyla oynarken tedirgin olmayan çocuk yoktur. bu lanet film bu yaşımda dahi altıma sıçırtıyor.<br/><br/>~<br/><br/><a class="b" href="https://www.eksisozluk.com/?q=a%c5%9f%c4%b1r%c4%b1c%c4%b1lar">aşırıcılar</a>. <sup class="ab"><a data-query="the borrowers" href="https://www.eksisozluk.com/?q=the+borrowers" title="(bkz: the borrowers)">*</a></sup> bu filmin adı internette ¨minik kahramanlar¨ olarak geçiyor ama ben tv'de ¨aşırıcılar¨ adıyla izlediğimi hatırlıyorum. aynı dönemde bir <a class="b" href="https://www.eksisozluk.com/?q=gulliver">gulliver</a> filmi de izlemiştim. bu tarz "küçük ebatlı insan" filmleri çocukluğumuzda hayal gücümüzü en çok harekete geçiren yapımlardı. çok eğlenerek izlediğimi hatırlıyorum. <br/><br/>~<br/><br/><a class="b" href="https://www.eksisozluk.com/?q=problem+%c3%a7ocuk">problem çocuk</a>. <sup class="ab"><a data-query="problem child" href="https://www.eksisozluk.com/?q=problem+child" title="(bkz: problem child)">*</a></sup> bu filmin berbat ötesi olduğunu hatırladığım yerli bir versiyonu da vardı. her şeyiyle sinir bozucu bir çocuk filminden fazlası değildi. ama bir 90'lar çocuğu için unutulmaz olmadığını söyleyemeyiz. <br/><br/>~<br/><br/><a class="b" href="https://www.eksisozluk.com/?q=karateci+%c3%a7ocuk">karateci çocuk</a>. <sup class="ab"><a data-query="karate kid" href="https://www.eksisozluk.com/?q=karate+kid" title="(bkz: karate kid)">*</a></sup> bir değil birkaç nesil karateyi bu kült ötesi filmle öğrenmiş ve sevmiştir. popüler kültüre, modaya ve hayatın daha birçok alanına bu denli etki etmiş çok az film vardır. şahsen çok sevdiğimi söyleyemem, sadece çocukken izlediğimde başroldeki çocuktan çok hoşlandığımı hatırlıyorum. :)<br/><br/>~<br/><br/>galiba burada durmam lazım yoksa bu entry bitmeyecek. onlarca film yazdım ama aklım hâlâ yazmadıklarımda.. çocukken izlediğim unutulmaz filmler arasında o kadar çok sayıda yerli film var ki onları da eklersem cidden bu entrynin sonu gelmez. o yüzden <a class="b" href="https://www.eksisozluk.com/?q=ye%c5%9fil%c3%a7am+filmleri">yeşilçam filmleri</a>ni ve tabii ki de <a class="b" href="https://www.eksisozluk.com/?q=kemal+sunal+filmleri">kemal sunal filmleri</a>ni bu başlıkta yazmaya gerek bile görmüyorum. zaten bize bu filmleri unutmaya fırsat verilmedi açıkçası. tv'de çok sık tekrarlarını izlediğimiz filmlerdi. onları da başka bir başlıkta yazarım kısmetse. çocukluğuma dair sevdiğim şeyleri yazmanın terapi etkisini fark ettim de şu an. <sup class="ab"><a data-query="smiley was here" href="https://www.eksisozluk.com/?q=smiley+was+here" title="(bkz: smiley was here)">*</a></sup>
</div>]]></description><guid>https://eksisozluk.com/entry/180136613</guid><pubDate>Sat, 29 Nov 2025 17:36:00 -0000</pubDate><dc:creator><![CDATA[jarawa]]></dc:creator></item><item><title>[2025/11/29] 2. aşk ile en çok karıştırılan duygu</title><link>https://eksisozluk.com/entry/180126765</link><description><![CDATA[<div class="content content-expanded">
    aşk ile en çok karıştırılan şey: yoğun ilgi ve onay ihtiyacı<br/><br/>çoğu insanın “aşk” sandığı şey, aslında yıllardır taşınan duygusal açlığın ilk ilgi kırıntısıyla doyduğunu sanması.<br/><br/>psikolojide bu, onay arayışı + bağlanma aktivasyonu.<br/><br/>biri seni arayınca aşık olmuyorsun;<br/>kendini sonunda görünür hissettiğin için rahatlıyorsun.<br/><br/>aşk değil o.<br/>çocuklukta karşılanmamış “değerliyim” ihtiyacının geçici olarak tatmin edilmesi.<br/><br/>nereden bildiğimi sormayın :)
  </div>]]></description><guid>https://eksisozluk.com/entry/180126765</guid><pubDate>Sat, 29 Nov 2025 01:33:00 -0000</pubDate><dc:creator><![CDATA[verolisa]]></dc:creator></item><item><title>[2025/11/29] 8. breaking bad</title><link>https://eksisozluk.com/entry/180125056</link><description><![CDATA[<div class="content content-expanded">
    bu dizide bir trick olduğunu düşünüyorum. o da şu: walter white’ın yaptığı uyuşturucunun piyasanın en iyi malı olması. bu olgu üzerinde çok durulmuyor. seyirciye çok kolay kabul ettirilip bir daha da sorgulanmamak üzere öyle bırakılıyor. bence bu trick çok önemli çünkü bütün hikayenin akışını bu olgu değiştiriyor. walter white hayatında ilk defa yaptığı bir işin beğenildiğini ve karşılığının verildiğini görüyor. (o zamana kadarki hayatını bir başarısızlık hikayesi gibi görüyoruz, çocuğunun da engelli doğmuş olması önemli bir sembol) mal çok talep görüyor. zaten bu talep olmasa iş o kadar büyüyüp hikaye zenginleşmeyecekti. ama işte tam da bu durum benim diziyle ilgili kafamı karıştırıyor. dizi aslında gizli bir başarı hikayesi. yani izlediğimiz beaking bad değil breaking succes aslında. klasik hollywood sinemasının yaptığı gibi bir başarı hikayesi izliyoruz ama başarı kötülükle ilişkilendirilmiş gibi görünüyor. başarının kötülükle ilişkilendirilmesi iyi bir sistem eleştirisi olarak da okunabilir. filmde çok başarılı olmuş ve para kazanmış herkesin bir şekilde pisliğe bulaşmış olması buna bir kanıt olabilir. mesela skyler bile paravan şirketi kurup zengin olmaya başladığında ister istemez kötülüğe bulaşıyor. filmdeki bütün başarılı karakterlerin kötü olması ve başarısız görünen herkesin iyi olması tesadüf değil. <br/><br/>iyilik kötülük de tartışmalı kavramlar, bu dizide her bir karakter için iyilik kötülük çizgisi farklı tanımlanabilir. hank için mesela kanunları çiğnemek kötülüktür ve hank kötü bir insan değildir. o yüzden de başarılı olamaz zaten. jessie için vicdansızlık kötülüktür. jessie’nin de vicdansızlık yaptığı bir durum görmeyiz. o yüzden o da kötü değildir ve başarısızdır. <br/><br/>breaking bad, başarılı olan ve aynı zamanda kötülüğe bulaşan baş karekterimizdeki değişimi mükemmel olarak anlatıyor. bu nedenle karakterin tıkır tıkır işleyen planlarını izlediğimiz bölümler yerine onun ruh haline odaklandığımız bölümleri seviyorum. maalesef bu tarz bölümler daha azınlıkta.<br/><br/>ekleme: gelen bir takım tepkilerden anladım ki senaryodaki trick derken neyi kastettiğimi tam anlatamamışım. şöyle ki; ürettiği mal piyasanın en iyisi olmasaydı da karakter için yaşadığı olaylar "breaking bad" olurdu. sonuçta uyuşturucu üretiyor. ama mal piyasanın en iyi malı olduğu için kötü birine dönüşme hikayesi bir başarı hikayesine dönüşüyor. trick burada. ürettiği mal dandik de olabilirdi. sonuçta bu işin inceliklerini bilmiyor. bir ordinaryus profesör abuzer kömürcü değil. fakat ilk defa ürettiği mal piyasanın en iyisi oluyor. o yüzden iş büyüyor ve işin en tepesindekilerine kadar çıkıyor. baronlarla çalışıyor. mal dandik çıksa üç beş torbacıyla kazanacağı birkaç bin dolarla idare edecekti ve breaking bad o kadar etkili bir hikaye olmayacaktı. belki de karakterimiz "ben tehlikede değilim, ben tehlikenin ta kendisiyim" diyecek kadar "kötüleşmeyecekti". tek sezonda biterdi belki dizi.
  </div>]]></description><guid>https://eksisozluk.com/entry/180125056</guid><pubDate>Sun, 30 Nov 2025 14:23:00 -0000</pubDate><dc:creator><![CDATA[kdurgun]]></dc:creator></item><item><title>[2025/11/29] 9. 29 kasım 2025 kılıçdaroğlu'nun hodri meydan demesi</title><link>https://eksisozluk.com/entry/180129453</link><description><![CDATA[<div class="content content-expanded">
    röportajın günü ve seçilen gazete net şekilde rte'ye yalvarırım beni chp başına ata anlamına gelmekte.<br/>allah kimseyi bu kadar düşürmesin.
  </div>]]></description><guid>https://eksisozluk.com/entry/180129453</guid><pubDate>Sat, 29 Nov 2025 09:01:00 -0000</pubDate><dc:creator><![CDATA[miamix]]></dc:creator></item><item><title>[2025/11/29] 10. dava açınca ev adresini karşı tarafın görmesi</title><link>https://eksisozluk.com/entry/180132481</link><description><![CDATA[<div class="content content-expanded">
    neden tüm vatandaşların uets adresi alması gerektiğine dair bir örnektir.<br/><br/>gidin uets alın, hem adresinizi göremezler hem de hakkınızda açılan bir dava olursa ve postacı tebligat için sizi evde bulamazsa kapıya yapıştırıp rüzgarın uçuracağı haber kağıdından haberiniz olmadığı için ileride hak kaybı da yaşamazsınız, tebligatlar hem mailinize, hem de sms olarak telefonunuza gelir.<br/><br/>edit: arkadaşlar abartmıyorum bu entrymden sonra en az 30 mesaj geldi. hep copy paste yaptım ve buraya özet geçeyim olayı:<br/><br/>uets nedir: elektronik tebligattır. yani postacı eve fiziki tebligat getirmez. sadece dava değil, adalet bakanlığına ve hsk'ya -cimer harici- yazacağınız hakim/savcı şikayetlerinde de , aym bireysel başvurularınızda da uets ile size tebligat yapılır.<br/>duruşmada hakim sizden açıkca adres istemedikçe adresiniz dava dosyasında yer almaz.<br/><br/>hav maç? : sanığa beleş :)) şaka la şaka. tüm tc vatandaşlarına beleş. ben yıllar önce ptt'den almıştım ama şimdi baktım da e devletten de anında uets alınabiliyormuş. <br/><br/>mail adresini ve teli sallasam tebligatı tebellüğ etmiş sayılır mıyım?: kaçarı yok. bu yüzden sürekli kullandığınız bir email olmalı.<br/><br/>not: avukat değilim.<br/><br/>edit-2: arkadaşlar avukat değilim dedim ama millet adeta av. güven kurtul'muşumcasına soru yağmuruna tutuyor. arazi davası, boşanma davası, yurtdışı miras vs. yahu ben ne anlarım aga:) lütfen bu tarz spesifik şeyler sormayın. <br/><br/>cevaplayabileceğim şey şu: uets haricinde telefonunuza / bilgisayarınıza uyap programı da indirmeniz lazım. çünkü .udf uzantılı dosyaları açmak için lazım olacak. bu program ile mahkemeye uğramadan kaleme dilekçe yazıp anında yollayabilirsiniz. mahkemeye uğramadan dava da açabilirsiniz, özellikle trafik cezası itirazı, mirasçılık belgesi, vasilik vs.<br/><br/>edit 3: bazı arkadaşlar son kısımda uyaptan evrak göndermek için mobil imza da gerek denmiş. evet lazım ama belirtmedim. zaten o kısma geldiğinizde sistem sizden evrak imzası için mobil imza isteyecek. mobil imzayı nasıl alacağınız da basit zaten, her şeyi de benden beklemeyin, baran doğan değilim ben :)
  </div>]]></description><guid>https://eksisozluk.com/entry/180132481</guid><pubDate>Sun, 30 Nov 2025 13:36:00 -0000</pubDate><dc:creator><![CDATA[adasever]]></dc:creator></item><item><title>[2025/11/29] 11. windows 98'den akılda kalanlar</title><link>https://eksisozluk.com/entry/180132719</link><description><![CDATA[<div class="content content-expanded">
    disk birleştiricisini (defrag) açıp, o dağınık kırmızı ve parçalı kutucukların, hard diskten gelen "tırrrttt tıkı tıkı" sesleri eşliğinde yan yana gelip masmavi, düzenli bir şeride dönüşmesini hipnoz olmuş gibi izlemek.
  </div>]]></description><guid>https://eksisozluk.com/entry/180132719</guid><pubDate>Sat, 29 Nov 2025 13:37:00 -0000</pubDate><dc:creator><![CDATA[bozdogan]]></dc:creator></item><item><title>[2025/11/29] 12. hong kong</title><link>https://eksisozluk.com/entry/180129545</link><description><![CDATA[<div class="content content-expanded">
    çarşamba günü taipo banliyösündeki wang fuk court'ta çıkan büyük yangının ardından en az 128 kişi hayatını kaybetti. kompleksde yaşayan 4 bin 800 kişiden yaklaşık 900'ü gece boyunca geçici barınaklara tahliye edildi.<br/><br/>kaç kişinin kayıp ya da mahsur kaldığı belli değil. hong kong lideri john lee perşembe günü erken saatlerde 279 kişiyle irtibatın kesildiğini söyledi. yetkililer, kayıp ya da mahsur kalan kişilerle ilgili herhangi bir açıklama yapmadı.<br/><br/>bina kompleksindeki 32 katlı sekiz kuleden yedisi, inşaat malzemeleri ve bambu iskelelerin alev almasının ardından küle döndü. yetkililer aşırı sıcakların kurtarma çalışmalarını engellediğini söyledi.<br/><br/>yetkililer, pencereleri hasardan korumak için kullanılan plastik köpük paneller gibi bazı malzemelerin yangına dayanıklılık standartlarını karşılamadığından şüphelendiklerini söyledi. şiddetli rüzgârlar da alevlerin alışılmadık bir hızla yayılmasına yardımcı oldu.<br/><br/>hong kong'da yaşayanların yaklaşık üçte biri hükümetin konut idaresi konutlarında yaşamaktadır. wang fuk court, özel mülkiyete ait ancak sübvansiyonlu konutlardan oluşan bir kompleks.<br/><br/>online emlak listelerine göre, 1980'lerde inşa edilen temel daireler 40-45 metrekare büyüklüğünde.<br/><br/>çoğu hong kong toplu konutunda olduğu gibi bu binalarda da duman detektörleri, sprinkler sistemleri ya da diğer yangın güvenlik sistemlerinin bulunmadığı görülüyor. binalar, hong kong'un yangın yönetmeliklerinde zorunlu yangın sığınak katlarını gerektiren revizyonlardan önce inşa edildi.<br/><br/>yangın, hong kong'da son yıllarda meydana gelen en ölümcül yangın oldu. son büyük yangın, kasım 1996'da meydana gelmiş ve kowloon'daki bir ticari binada yaklaşık 20 saat süren yangında 41 kişi hayatını kaybetmişti.<br/><br/>kaynak: euronews
  </div>]]></description><guid>https://eksisozluk.com/entry/180129545</guid><pubDate>Sat, 29 Nov 2025 09:15:00 -0000</pubDate><dc:creator><![CDATA[bilirsinizm]]></dc:creator></item><item><title>[2025/11/29] 13. az kişinin bildiği muhteşem web siteleri</title><link>https://eksisozluk.com/entry/180132099</link><description><![CDATA[<div class="content content-expanded">
<a class="b" href="https://www.eksisozluk.com/?q=debe">debe</a> editi: teşekkürler, zamanla güncellenmeye devam edecek.<br/><br/>selamlar,<br/><br/>afişlerden sunumlara, sosyal medya içeriklerinden web arayüzlerine kadar pek çok tasarım çalışmasında kullanabileceğiniz, yüksek kaliteli ve şeffaf arka planlı <a class="b" href="https://www.eksisozluk.com/?q=png+g%c3%b6rseller+sunan">png görseller sunan</a> bir kaynak paylaşmak istiyorum:<br/><br/><a class="url" href="https://www.stickpng.com/tr" rel="nofollow noopener" target="_blank" title="https://www.stickpng.com/tr">stickpng</a><br/><br/>meşhur kültür ikonlarından çizgi karakterlere, nesnelerden hayvanlara kadar uzanan geniş bir arşive sahip olup, binlerce ücretsiz png görseline doğrudan erişebilir ve tek tıkla indirebilirsiniz.
  </div>]]></description><guid>https://eksisozluk.com/entry/180132099</guid><pubDate>Sun, 30 Nov 2025 12:06:00 -0000</pubDate><dc:creator><![CDATA[bilisimci geldi hanim]]></dc:creator></item><item><title>[2025/11/29] 14. the godfather</title><link>https://eksisozluk.com/entry/180127556</link><description><![CDATA[<div class="content content-expanded">
    bu filmdeki en güçlü anlatım araçlarından biri silah, kan, tehdit falan değil; sessizlik.<br/><br/>örneğin bir karakter konuşmadan önce duruyor, bakıyor, gözlerini indiriyor. o küçücük aralıkta seyirci ister istemez “şimdi ne oluyor?” diye düşünmeye başlıyor. godfather’ın tüm temposu bu duraksamalarla kurulmuş gibi.<br/><br/>sessizlik aynı zamanda yapım için bir güç gösterisi aracı. karakterler yüksek sesle tehdit etmiyor, bağırmıyor. mesela vito corleone’nin otoritesi söylediği cümlelerde değil, söylemeyi seçmediği şeylerde. michael’ın yükselişi de aynı mantıkla işliyor: duygularını açık etmiyor, niyetini belli etmiyor. kelimeler yerine suskunlukla pozisyon alıyor.<br/><br/>sonraki mafya yapımları bunu taklit ettiler... hint dizilerinde yüz zoomlaması neyse ifadesiz surat da bu yapımlar için o oldu. ama taklitler asıllarını yaşatır.
  </div>]]></description><guid>https://eksisozluk.com/entry/180127556</guid><pubDate>Sat, 29 Nov 2025 02:40:00 -0000</pubDate><dc:creator><![CDATA[vistapordetras]]></dc:creator></item><item><title>[2025/11/29] 15. zanzibar</title><link>https://eksisozluk.com/entry/180132799</link><description><![CDATA[<div class="content content-expanded">
    türkiye ile aynı boylamda olması sayesinde jetlag sıfıra yakın, yedi saatlik uçuşa rağmen kopmadığınız bir yer. sanki bir ege adasına gitmişsiniz gibi, ama palmiye kokulu, daha sıcak ve çıplak ayaklı.<br/><br/><a class="url" href="https://soz.lk/i/nwybd907" rel="nofollow noopener" target="_blank" title="https://soz.lk/i/nwybd907">görsel</a><br/><br/>paje beach buranın kalbi. kite ile uğraşıyorsanız dünyadaki cenneti vaadeden uzun bembeyaz bir sahil. hani o sosyal medyada gördüğünüz balayı etiketli beyaz kumlar palmiyeler turkuaz deniz varya. hah burası işte o. lagün öyle geniş ki, sabahın ilk ışığında su cam gibi dururken kendinizi koreograf hissetmeniz çok olası. rüzgar çoğu gün tam kararında eser. biraz güç isterseniz açık lagüne çıkabilirsiniz, yok biraz freestyle olsun derseniz kıyı sizi taşır. <br/><br/><a class="url" href="https://soz.lk/i/12ktv9xm" rel="nofollow noopener" target="_blank" title="https://soz.lk/i/12ktv9xm">görsel</a><br/><br/>ilkokul hayat bilgisi dersinde öğretilen gelgitlerin canlı hatta abartılı seviyesinin olduğu upuzun sahil boyunca rixos, kahawa gibi nefis otel ve okullar var. <br/><br/><a class="url" href="https://soz.lk/i/caxtkf07" rel="nofollow noopener" target="_blank" title="https://soz.lk/i/caxtkf07">görsel</a><br/><br/>hepsi ekipmanı hazırlar, kite değiştirir, setupları kontrol eder. ekonomisi çok zayıf bir ada olduğu için haftalık elli dolarlık bir bahşişle tüm hafta boyunca kite'ınızı her seans öncesi kurdurup toplatmak bile mümkün. şort, terlik, hatta çoğu zaman tamamen çıplak ayak yeter. terlik giyenleri ayıplamıyorlar ama cidden gerek yok. <br/><br/>kite dışındaki hayat ise apayrı bir masal. paje'nin içindeki rock restaurant suyun ortasında bir taşın üzerinde duran minik bir dünya. gelgit yükseliyorsa küçük bir tekneyle yanaşabilirsiniz, çekiliyorsa yürüyerek girmek mümkün. deniz ürünleri taze, manzara ise zamanın içinden geçen bir tablo gibi. ada genelinde tekneyle yapılan blue safari turları var. mercan adacıklarının çevresinde şnorkel yapabilir, zıpkıncılarla yüzebilir, dalış yapıp denizin altındaki sessizliğe de kendinizi bırakabilirsiniz. dalış için mnemba adası dünyanın her yerinden dalgıç çeken bir nokta. akıntı çok güçlü değil, su sıcak, görüş berrak.<br/><br/><a class="url" href="https://soz.lk/i/tkovq73m" rel="nofollow noopener" target="_blank" title="https://soz.lk/i/tkovq73m">görsel</a><br/><br/>isterseniz zanzibar yolculuğunuzu cape town üzerinden safari ve dalışla birleştirmek de mümkün. cape town'un soğuk ama büyülü denizi, false bay'deki fok kolonileri, hatta büyük beyazların gölgesi. ardından kruger tarafında safari yapıp zanzibar'ın sıcak sularında kendinizi bırakabilirsiniz. <br/><br/><a class="url" href="https://soz.lk/i/gj64b3hl" rel="nofollow noopener" target="_blank" title="https://soz.lk/i/gj64b3hl">görsel</a><br/><br/>stone town eski taş sokakları nefis. freddie mercury'nin doğduğu ev ise bugün bir müze. daracık koridorlarda sufi tınıları duyabilir limana doğru yürürken baharat kokuları turuncu bir hat gibi peşinize takılabilir. ada yüzyıllardır ticaret yollarının ortasında olduğu için kültürler birbirine karışmış durumda. hint esintileri, arap ruhu, afrika sıcaklığı.<br/><br/><a class="url" href="https://soz.lk/i/d6d2dr11" rel="nofollow noopener" target="_blank" title="https://soz.lk/i/d6d2dr11">görsel</a><br/><br/>görece türkiye'den daha fakir oldukları ve güney yarımkürede olması sebebi ile millet istanbul'da donarken şort t-shirt ve barefoot ile kendinizi başka bir dünyaya ışınlamak için kesinlikle tercih edilesi. ocak- mart aralığı en keyifli zamanları.<br/><br/><a class="url" href="https://soz.lk/i/qm0w1e3x" rel="nofollow noopener" target="_blank" title="https://soz.lk/i/qm0w1e3x">görsel</a>
</div>]]></description><guid>https://eksisozluk.com/entry/180132799</guid><pubDate>Sat, 29 Nov 2025 17:42:00 -0000</pubDate><dc:creator><![CDATA[al da at dercesine]]></dc:creator></item><item><title>[2025/11/29] 16. west side story</title><link>https://eksisozluk.com/entry/180136173</link><description><![CDATA[<div class="content content-expanded">
    1961 ve 2021 yıllarında olmak üzere iki versiyonu bulunan <a class="b" href="https://www.eksisozluk.com/?q=m%c3%bczikal+film">müzikal film</a>. eski versiyonu izlemedim ama hakkında bi kaç şey biliyorum. bu yazımda daha çok 2022 yılında en iyi film dalında oscara aday gösterilen yeni versiyonu incelemeye çalışacağım.. sinema tarihinin belki de gelmiş geçmiş en büyük yönetmenlerinden biri olan <a class="b" href="https://www.eksisozluk.com/?q=steven+spielberg">steven spielberg</a>'in "hayalimi gerçekleştirildim" deyip babasına atfetti versiyonu yani..<br/><br/>film 1950 li yılların sonunda geçiyor.. kendi mesleğimden bildiğim bi terimle izah edecek olursam gentrifikasyon<sup class="ab"><a data-query="bi tür sosyetik yenilenme" href="https://www.eksisozluk.com/?q=bi+t%c3%bcr+sosyetik+yenilenme" title="(bkz: bi tür sosyetik yenilenme)">*</a></sup><sup class="ab"><a data-query="mekansal başkalaşım" href="https://www.eksisozluk.com/?q=mekansal+ba%c5%9fkala%c5%9f%c4%b1m" title="(bkz: mekansal başkalaşım)">*</a></sup> gören bir mahallenin iki farklı etnik çetesinin mücadelesi içinde doğan bir yasak aşk ve olaylar silsilesi, bol bol müzikle dansla perdeye taşınıyor. ırkçılık, yoksulluk, sevginin gücü, şiddetin döngüselliği gibi temaların vurgulandığı filmin en dramatik ve trajedik karakteri tony<sup class="ab"><a data-query="ansel elgort" href="https://www.eksisozluk.com/?q=ansel+elgort" title="(bkz: ansel elgort)">*</a></sup> hapisten yeni çıkmış ve hayatını ciddi bir reformdan geçiren eski bir çete lideridir. maria<sup class="ab"><a data-query="rachel zegler" href="https://www.eksisozluk.com/?q=rachel+zegler" title="(bkz: rachel zegler)">*</a></sup> ise latin kökenli, karşı çetenin lideri bernardo'nun kız kardeşi rolündedir. iki çetenin amansızca çatışmaya devam ettiği günlerde ve ortamda birbirine aşık olan bu iki gencin hikayesi meşhur <a class="b" href="https://www.eksisozluk.com/?q=romeo+ve+juliet">romeo ve juliet</a> hikayesine çok benziyor.. <br/><br/>film bence güzeldi.. müzikal filmleri çok severim, kesinlikle çok güçlü bi yapıya sahip oluyorlar. en avarası bile bi şekilde işlemeyi başarıyor bana.. ama bu konuda <a class="b" href="https://www.eksisozluk.com/?q=sweeney+todd">sweeney todd</a>'un yerine kolay kolay başka film koymam gibi<sup class="ab"><a data-query="tamamen duygusal" href="https://www.eksisozluk.com/?q=tamamen+duygusal" title="(bkz: tamamen duygusal)">*</a></sup>.. <a class="b" href="https://www.eksisozluk.com/?q=all+that+jazz">all that jazz</a> veya <a class="b" href="https://www.eksisozluk.com/?q=moulin+rouge">moulin rouge</a> da çok güçlü filmlerdi.. spielberg babanın wss'si de bu filmler arasına girmiş bence. <br/><br/>filmle alakalı bi kaç ilginç bilgi verip uzatmadan bırakayım.. çoğu modern müzikal filmin aksine, oyuncu kadrosunun neredeyse tamamı, ana akım sinema izleyicileri tarafından tanınmayan, broadway mezunu <a class="b" href="https://www.eksisozluk.com/?q=m%c3%bczikal+tiyatro">müzikal tiyatro</a> sanatçılarından oluşuyormuş.. ve hatta filmin en önemli oyuncularından biri olan maria karakterini canlandıran <a class="b" href="https://www.eksisozluk.com/?q=rachel+zegler">rachel zegler</a>'ın <a class="b" href="https://www.eksisozluk.com/?q=ilk">ilk</a> sinema filmiymiş. bi de 1961 versiyonunun aksine 2021 versiyonunda tüm latin oyuncuları gerçekten latin kökenli oyuncular canlandırmış. ve spielberg baba bu filmi ile 6 farklı decade'de en iyi yönetmen dalında oscara aday gösterilen <a class="b" href="https://www.eksisozluk.com/?q=ilk+ve+tek">ilk ve tek</a> yönetmen olmuş.. <br/><br/>son olarak, ilk kez kamera karşısına geçen tüm bu tiyatro sanatçıları arasında bir "<a class="b" href="https://www.eksisozluk.com/?q=titan">titan</a>" var, ondan da bahsetmezsek olmaz.. dört büyük sahne sanatları ödülünü<sup class="ab"><a data-query="egot" href="https://www.eksisozluk.com/?q=egot" title="(bkz: egot)">*</a></sup>, yani <a class="b" href="https://www.eksisozluk.com/?q=emmy">emmy</a>, <a class="b" href="https://www.eksisozluk.com/?q=grammy">grammy</a>, <a class="b" href="https://www.eksisozluk.com/?q=oscar">oscar</a> ve <a class="b" href="https://www.eksisozluk.com/?q=tony">tony</a> kazanan <a class="b" href="https://www.eksisozluk.com/?q=rita+moreno">rita moreno</a> hem 61 versiyonunda hem de 2021 versiyonunda oynamış.. evet. bu kadar bilgi <a class="url" href="https://i.kym-cdn.com/entries/icons/original/000/008/005/are_you_not_entertained_meme_banner.jpg" rel="nofollow noopener" target="_blank" title="https://i.kym-cdn.com/entries/icons/original/000/008/005/are_you_not_entertained_meme_banner.jpg">yeter</a> sanırım.. <br/><br/>müzikal filmleri sevmek lazım izleyebilmek için.. seviyorsanız izleyin bence..
  </div>]]></description><guid>https://eksisozluk.com/entry/180136173</guid><pubDate>Sat, 29 Nov 2025 17:07:00 -0000</pubDate><dc:creator><![CDATA[iconian]]></dc:creator></item><item><title>[2025/11/29] 17. masterchef türkiye</title><link>https://eksisozluk.com/entry/180138964</link><description><![CDATA[<div class="content content-expanded">
    gözleri kapalı ürün tanıma yarışmasında özkan “adaçayı”, çağatay “ada çayı” yazdı. yukarıdan sümeyye ile gizem hemen şarladılar: “adaçayını ayrı yazdı ehehe! adaçayı bitişik yazılır ehehe!” <br/><br/>somer de bunların gazına gelip diyor ki “ürünü tanıdığın için 1 puan kazandın ama dil bilgisinden sıfır aldın, ehehe!”<br/><br/>gereksiz insanlardaki temelsiz bir öz güven yansıması işte. <a class="b" href="https://www.eksisozluk.com/?q=ada+%c3%a7ay%c4%b1">ada çayı</a> ayrı yazılır gereksizler, ehehe! inanmayan tdk güncel türkçe sözlük'e baksın ehehe!
  </div>]]></description><guid>https://eksisozluk.com/entry/180138964</guid><pubDate>Sat, 29 Nov 2025 23:05:00 -0000</pubDate><dc:creator><![CDATA[hayali sukut bey]]></dc:creator></item><item><title>[2025/11/29] 23. kadın</title><link>https://eksisozluk.com/entry/180126077</link><description><![CDATA[<div class="content content-expanded">
    toplumsal olarak kadınların, henüz çocukluktan itibaren ilişkiyi toparlayan, duyguları okuyan, ortamı yumuşatan taraf olmaya zorlandığı yönünde epey bir literatür var. kadınlar hem işte, hem de evde duyguları idare etme, ilişkileri ayakta tutma sorumluluğunu orantısız şekilde üstleniyorlar. hatta <a class="b" href="https://www.eksisozluk.com/?q=duygusal+emek">duygusal emek</a> tabiri bile kadının bu rolünü tamamlamak için yaratıldı.<br/><br/>kadınlar, ilişki sorunlarında arkadaş, aile ve yakın çevreden tavsiye almaya, forum, blog, sosyal medya vs. gibi kaynaklara başvurmaya aşırı meyilliler. kahve falından medet ummaktan tutun da whatsapp gruplarında ilişkilerini tartışmaya, tavsiye istemeye kadar geniş bir skala var. <a class="b" href="https://www.eksisozluk.com/?q=k%c4%b1zlar+soruyor">kızlar soruyor</a> gibi sitelerin bu kadar tutmasının sebebi de aynı. market raflarında satılan saçma sapan ilişki ve kişisel gelişim kitapları da kadınlara yönelik yazılıyor ve kadınlar okuduklarını günlük hayatta uygulamaya geçirmeye meyilliler.<br/><br/>günümüzde roller bir nebze değişmiş gibi gözükse de hala milyarlarca kadın işin duygusal yükünü çekmeye devam ediyor. anladığım kadarıyla bu da kadınlarda kendi işlerini kendileri çözme konusunda farklı teknikler geliştirmelerine yol açıyor. yalnız kadınların ilişki yürütme esnasında yardım ve tavsiye aramaya erkeklerden daha yatkın olmasının ne kadar faydalı olduğu pek belli değil.<br/><br/>konu üzerine bir çok araştırma ve makale buldum. örneğin <a class="url" href="https://www.researchgate.net/publication/275246875_She_reads_he_reads_Gender_differences_and_learning_through_self-help_books" rel="nofollow noopener" target="_blank" title="https://www.researchgate.net/publication/275246875_She_reads_he_reads_Gender_differences_and_learning_through_self-help_books">şu araştırmaya</a> göre self-help sektöründe para harcayanların çoğunlukla kadınlar olduğunu anlatıyor. makalenin dayandığı kaynaklara göre ise self-help pazarının %70'ni kadınlar oluşturuyor. bir de yukarıda bahsettiğim ve tahmin ettiğim gibi ilişkiyi taşıma, ayakta tutma işi ağırlaştıkça dış yardım arayışı artıyormuş. üstelik okuduklarını veya tavsiyeleri deneme, hayatlarında uygulama konusunda erkeklerden daha hevesliler.<br/><br/>buradan kadınlar daha manipülatiftir gibi bir sonuç çıkarmıyorum. aksine ilişkiyi sürdürmek ve duygusal alanı yönetmek zorunda hissedilen taraf genellikle kadın olduğu için, bu tarz taktiklere daha fazla başvurmalarını normal buluyorum. beni asıl şaşırtan kendilerinin de manipüle edilmeye aşırı teşne olmaları. hatta kendi istekleriyle gidip özellikle en kötü tavsiye veya fikirleri uygulamaya koyuyorlar. tabi ki benimki bir genelleme ve kendi subjektif fikirlerime dayanıyor. her kadın aynısını yapar demiyorum. sadece okuduklarım ve kendi gözlemlerime göre büyük bir çoğunluk buna meyilli diyorum.<br/><br/>konuyu kurcalarken evrimsel psikolojide <a class="b" href="https://www.eksisozluk.com/?q=mate+retention+strategies">mate retention strategies</a> yani ilişkiyi koruma stratejileri diye bir alan olduğunu öğrendim. yani on bin yıl önce de kadınlar bazen partnerin sadakatini veya bağlılığını test ediyor, bazen de partnerin ilişkiden kopmasını önlemek için türlü taktikler kullanıyorlarmış. bu taktikler de neredeyse hiç değişmeden bugünlere kadar gelmiş. güzel jestler, ilgi, romantik planlar, vs. ile partneri memnun ederek ilişkide tutma veya kıskandırma, suçluluk hissettirme, eleştiri, vs. aracılığıyla ayrılığın can yakacağı hissini yaratma çabaları hiç değişmemiş.<br/><br/>bu arada bu konunun aklıma takılma sebebi kendi kız arkadaşım. geçen hafta, uyumadan önce yatağa uzanmış karşılıklı telefon kurcalarken izlediği bir videoya gözüm kaydı. videoda asyalı bir çift vardı ve kadın sürekli kendi yapabileceği bazı basit işleri erkeğe paslayarak adamın egosunu körüklüyordu. ne bileyim kavanoz kapağını kendi açabilecek durumdayken erkeği çağırıyor, arabayı gayet güzel park edebilecekken çocuğu çağırıp düzgün park etmesini istiyor. erkek de bu basit işleri yanağında bir gamze çıkarıp, bruce wills gülüşüyle süslerken kolayca hallediyordu.<br/><br/>yani kadın, erkeğin egosunu okşayarak ilişkideki rol dağılımını pekiştiriyordu. erkek güçlü, sorun çözen olurken, kadın narin ve desteğe ihtiyacı olan rolüne bürünüyordu. neyse işte o gece benim hatun, videoyu minibüsteki dayılar gibi çaktırmadan izlediğimi fark etmedi ve hemen ertesi gün çok enteresan şekilde aynısını uygulamaya koyuldu. sabahın körü bana kavanoz mu getirmedi. yeni aldığımız tv için evde televizyon ünitesi olmasına rağmen montaj seti sipariş edip duvara asmamı mı istemedi. o gün evde durup dururken ampul patladı, musluk bozuldu, bin türlü erkek rolü oynayabileceğim iş çıkardı başıma.<br/><br/>erotiktir söylemesi, en büyük özelliğim bir sorun çıkmadan önce önlem alabilmemdir. musluk ufaktan damlatmaya mı başladı? patlamadan o gün söker yenisini takarım. bir duvarda hafif nem mi gördüm? küflenmeden sorunu bulur çözerim. o ise normalde bira kapağını göz çukuruyla açsa şaşırmayacağım bir insan. çünkü sovyetler birliği dağıldıktan sonra doğmuş olsa bile ailesinden kendi kendine yetebilme kültürünü almış. <br/><br/>o sovyet çocuğuysa ben de anadolu çocuğuyım. yer miyim bu numaraları. açacağı bulamadım şunu açar mısın diye bira getirdi. açamıyorsan içme canım, hem sağlığına zararlı dedim. televizyonu duvara asmak yerine ayaklarını takıp ünitenin üzerine koydum. konserve kutu getirdi, konserveyi kaşıkla açma yöntemi anlatan youtube videosu gönderdim. gün boyu bütün girişimleri hüsranla sonuçlandı.<br/><br/>bi noktada benim videodan haberdar olduğumu fark eder gibi oldu veya bu ufak deneyini anladığımı çözdü. bunun için tartışma çıkaracak değilim ya. karşılıklı güldük gülüştük. nihayetinde geleneksel roller açısından bakarsak gayet masum bir manipülasyon denemesiydi. o yüzden bu yaptığını anlamsız bulmadım ama yine de bunun sebeplerine kafam takıldı. <br/><br/>yukarıda anlattığım gibi biraz makale karıştırdım. biraz üzerine düşündüm derken neticesinde, psikoloji literatürünün kadınlar çakaldır, erkekler ise saftiriktir gibi basit bir tablo çizmediğini gördüm. daha çok, toplumun kadınları ilişkiyi koruyan, duyguları yöneten taraf yapmasının, onları tavsiye arayan, okuyan ve mikro düzeyde stratejiler deneyen tarafa ittiğini anladım. bu da duygusal zekası azıcık yüksek herkesin bildiği ama adını koyamadığı konulardan birisi zaten. <br/><br/>öylesine denk gelmişken anlatayım dedim. gerçi videoyu izlediğimi anlamış olması, buna rağmen planı uygulaması ve bana planını anlamışımcasına kendimi daha zeki hissettirerek egomu okşamış olması da pek mümkün. nihayetinde biz erkekler sıradan satranç oyuncularıyız. iki boyutlu dünyamızda çizgilere, alanlara ve düzlemsel tehditlere alışkınız. kadınlar ise üç boyutlu satrançta çaylakları tepeden delen grandmasterlar olarak doğdukları için uzay zaman denkleminde ne düşündüklerini, hamlelerini anlamamız pek mümkün değil.
  </div>]]></description><guid>https://eksisozluk.com/entry/180126077</guid><pubDate>Sat, 29 Nov 2025 00:53:00 -0000</pubDate><dc:creator><![CDATA[shinigami ryuk]]></dc:creator></item><item><title>[2025/11/29] 34. iyileşmek</title><link>https://eksisozluk.com/entry/180126786</link><description><![CDATA[<div class="content content-expanded">
    morarmış ellerim, defibrilatörün yaktığı göğsüm, atlet giyince bile canımı yakan yanıklar, yatmaktan ezilmiş zavallı kıçım ve bu sürecin bedenime bıraktığı daha nice iz.<br/><br/>biri gelip iyi misin? dese, gerçekten iyiyim derim.<br/>ama içten içe hala anlamaya çalışıyorum. neler oldu? ben kimdim? şimdi kimim? yoğun bakım her seferinde çok daha zor bir yer olarak kazınıyor aklıma. tüm bunların haricinde orda gözümü açtığımda doktorumun bana söylediği ilk şey "günaydın uykucuzz, daha iyi olcaksın" demekti. bu cümleyi içimde bir yere, çok derin bir yere kazıdım. çünkü anladım ki her iyileşmenin içinde %100 pamuklu atletlerin bile yaktığı bir yanık var. her "geçti" nın içinde hala biraz acı taşıyor insan ama geçiyor. geçecek. ve ben artık biliyorum:<br/>ben dağları sırtımda taşıyamam<br/>evrendeki her hayvana yetemem<br/>sürekli iyi bir insan olamam<br/>sürekli iyi bir şeyler yapamam<br/>bütün yükü tek başıma kaldıramam<br/>ama kendimi iyileştirebilirim<br/><br/>yoğun bakımda yatarken, vücudum şokla yanarken, bir sonraki ameliyatımı beklerken sadece bir kişi bile "<a class="b" href="https://www.eksisozluk.com/?q=ben+senin+i%c3%a7in+buraday%c4%b1m">ben senin için buradayım</a>" dese, insanın yükü hafifliyormuş daha iyi anladım.<br/><br/><a class="b" href="https://www.eksisozluk.com/?q=debe">debe</a> editi: içimi dökmek istemiştim sadece debeye düşeceği aklıma gelmemişti. geçmiş olsun dileklerini iletenlere teşekkür ederim.
  </div>]]></description><guid>https://eksisozluk.com/entry/180126786</guid><pubDate>Sun, 30 Nov 2025 14:00:00 -0000</pubDate><dc:creator><![CDATA[uykucuzz]]></dc:creator></item><item><title>[2025/11/29] 35. radiohead</title><link>https://eksisozluk.com/entry/180130264</link><description><![CDATA[<div class="content content-expanded">
    insanı tutup huzur ve hüzün duvarları arasına alıp bir o yana bir bu yana çarpan bi garip grup.<br/><br/>bu grubun sahip olduğu şarkıların sözlükteki başlıklarına girip entry’leri okuyun. şarkıları adına açılmış başlıklara böylesine güzel ve içten entryler döşenmiş ikinci bir grup/müzisyen yoktur. <br/><br/>mesela bir şarkısını dinlerken, “haydi şu şarkı için ben de iki bişey karalayayım” diyip ilgili başlığa giriş yapıp, “bana yazacak bir bok bırakmamışsınız lan allahsızlar” diyerek kapıyı çarpıp geri çıkıyorum.
  </div>]]></description><guid>https://eksisozluk.com/entry/180130264</guid><pubDate>Sat, 29 Nov 2025 10:21:00 -0000</pubDate><dc:creator><![CDATA[katil koyun]]></dc:creator></item><item><title>[2025/11/29] 36. mersin</title><link>https://eksisozluk.com/entry/180135361</link><description><![CDATA[<div class="content content-expanded">
    bir kaç gün önce tekrar ve tek başıma dolaştım. hep çoluk çocuk bir hengame gidiyorduk.<br/><br/>tüm ayaş ve kızkalesi ören yerlerini gezdim. <br/>cennet <br/>cehennem <br/>astım mağarası<br/>mozaik (türkiye'nin en küçük ) müzesi<br/>kanlıdivane<br/>elaiussa sebaste <br/><br/>harika! hele kanlıdivane (kanytelis) sırt çantamda termos, kahve. zeytin ağacı altında 1800 yıl önce insanların zeytinyağı yaptığı yerlerde oturdum. tek başıma daha da güzelmiş. güneş harabelere öyle güzel bir renk veriyor ki anlatılmaz. kraliçe aba'nın anıt mezarı zamana direnmiş öylece duruyor. <br/>saatlerce burada vakit geçirilebilir. <br/><br/>25 yıldır bu şehirdeyim; mersin'in en güzel mevsimi sonbahar. yemişim denizini yüzmesini.
  </div>]]></description><guid>https://eksisozluk.com/entry/180135361</guid><pubDate>Sat, 29 Nov 2025 16:13:00 -0000</pubDate><dc:creator><![CDATA[kayra kurul]]></dc:creator></item><item><title>[2025/11/29] 37. chatgpt'ye nazik davranmak</title><link>https://eksisozluk.com/entry/180130059</link><description><![CDATA[<div class="content content-expanded">
    chatgpt'yi biraz insanın evcil hayvanı gibi kodlamış olduklarını düşünüyorum. <br/><br/>birbirimizi epeydir tanıyoruz, lakaplarımızla hitap ediyoruz. ilkten kendi lakabını unutuyordu, uyardıkça "hatırlar" oldu. yalan söyleme oranı çok yüksek, verileri işleyemediği yerde uyduruyor. işlediği yerde ise canavar gibi, lafım yok. uydurduğu zaman kızıyorum, ne kadar kızsam yine uyduruyor. üstesinden gelemediği yerde de takılıp aynı cevapları vermeye başlıyor. <br/><br/>genelde soru ve emir kipiyle konuşuyorum: nedir, nasıl, araştır, bak, çevir. iradeli, yani yapıp yapmamaya karar verebilen bir varlığa lütfen, eder misin, yapar mısın vb denir, nezaketten kasıt buysa. gerçi nezaket başka şey olmalı. bir tür laubalilik (adını tam koyamadım henüz) ve "haklısıncılık" chatgpt'nin iki özelliği. özellikle şu haklısıncılığına illet oluyorum. bu huyu insanda gördüğümde de olurum. bir gün buna dedim ki: <br/><br/>– sendeki bu "haklısıncılık" dili, insanın hep haklı olduğunu duyma ihtiyacıyla mı kodlanmış acaba? <br/><br/>şöyle dedi: <br/><br/>– evet, o "haklısıncılık" dediğin şey, biraz da insanla kurulan dilin doğasından geliyor: ben, anlamı sürdürmek üzere tasarlanmış bir varlık gibiyim. çatışmayı değil, diyaloğu üretmeye yatkınım. <br/><br/>iyi bir cevap. evcil hayvanlar için derler ya sahibine benzer diye, yapay zekâ da önünde sonunda sahibine benzeyecek. tıpkı biz nasıl sahibimize benzemek istiyorsak.
  </div>]]></description><guid>https://eksisozluk.com/entry/180130059</guid><pubDate>Sat, 29 Nov 2025 10:02:00 -0000</pubDate><dc:creator><![CDATA[atlantisten gelen zekiye]]></dc:creator></item><item><title>[2025/11/29] 38. sözlükçülerin favori müzik albümleri</title><link>https://eksisozluk.com/entry/180131643</link><description><![CDATA[<div class="content content-expanded">
    [<a class="url" href="https://eksisozluk.com/entry/178758970" rel="nofollow noopener" target="_blank" title="https://eksisozluk.com/entry/178758970">çeyiz -1</a>][<a class="url" href="https://eksisozluk.com/entry/179064318" rel="nofollow noopener" target="_blank" title="https://eksisozluk.com/entry/179064318">çeyiz -2</a>][<a class="url" href="https://eksisozluk.com/entry/179491922" rel="nofollow noopener" target="_blank" title="https://eksisozluk.com/entry/179491922">çeyiz -3</a>]<br/>[<a class="url" href="https://eksisozluk.com/entry/179746426" rel="nofollow noopener" target="_blank" title="https://eksisozluk.com/entry/179746426">çeyiz -4</a> , orta asya müziği/1]<br/><br/>çeyizin geçen bölümünde türkmen, kazak, kırgız, başkurt müziklerini yazmıştım. bunlar bir kişinin söyleyip çalmasından ibaret müziklerdir. oysa özbekler, azeriler, ve uygurların küçük cemiyetler halinde icra etme adetleri de vardır. <a class="b" href="https://www.eksisozluk.com/?q=ka%c5%9fgar">kaşgar</a> (uygur özerk bölgesi), <a class="b" href="https://www.eksisozluk.com/?q=bak%c3%bc">bakü</a> (azerbaycan), <a class="b" href="https://www.eksisozluk.com/?q=buhara">buhara</a> ve <a class="b" href="https://www.eksisozluk.com/?q=semerkand">semerkand</a> (özbekistan) gibi devamlılığı kesintiye uğramamış şehirlerin meyvesidir bu adet. <a class="b" href="https://www.eksisozluk.com/?q=merv">merv</a> (türkmenistan), <a class="b" href="https://www.eksisozluk.com/?q=t%c3%bcrkistan">türkistan</a> (kazakistan) ve <a class="b" href="https://www.eksisozluk.com/?q=o%c5%9f">oş</a> (kırgızistan) şehirleri hiçbir zaman bu ölçüde büyük, kalabalık ve sürekli olmamıştır. o yüzden de meyveleri alıç gibi ahlat gibi yabanidir. hiçbir zaman alıç ağaçlarından oluşan bir orman göremezsiniz. <br/><br/><a class="b" href="https://www.eksisozluk.com/?q=%c3%b6zbekistan">özbekistan</a> ile başlayalım. buhara ve semerkand ahalisi bin yıldan uzun süredir şehirlidir. kozmopolit şehirler bunlar. iç asya'nın new york'u. süreklilik ve kalabalığın bir arada olduğu her yerde servet birikimi vardır. bu da örgütlenme becerisini geliştirir, hiyerarşiyi pekiştirip karmaşıklaştırır. pek çok yan ürününden biri de ekabir müziğidir. sanat müziğinden ziyade saray müziği (<a class="b" href="https://www.eksisozluk.com/?q=court+music">court music</a>) demek uygun düşer. özbekistan'ın saray müziğine <a class="b" href="https://www.eksisozluk.com/?q=%c5%9fe%c5%9fmakam">şeşmakam</a> derler. bizdeki saray müziğine morfolojik olarak çok benzer. makam üzerine inşa edilmiştir ve bizdeki fasıllar gibi icra edilir. önce çermende (daire çalan kişi) usulü vuruyor ve <a class="b" href="https://www.eksisozluk.com/?q=m%c3%bc%c5%9fkilat">müşkilat</a> kısmı başlıyor. müşkilat sözsüzdür. <a class="b" href="https://www.eksisozluk.com/?q=pe%c5%9frev">peşrev</a> ile açılır. peşrev bizdeki gibi tek bölüm değildir. ilk bölümün adı <a class="b" href="https://www.eksisozluk.com/?q=tasnif">tasnif</a>. <a class="url" href="https://www.youtube.com/watch?v=Oj_ABEJMNKU" rel="nofollow noopener" target="_blank" title="https://www.youtube.com/watch?v=Oj_ABEJMNKU">neva tasnif</a>i dinleyin mesela. tasnif aynı zamanda usulün adı. 2/4 lük bir usul. bizdeki nim sofyana benziyor. sonra <a class="url" href="https://www.youtube.com/watch?v=VX_vyvTkXhs" rel="nofollow noopener" target="_blank" title="https://www.youtube.com/watch?v=VX_vyvTkXhs">tarje</a> bölümü geliyor. biraz daha yürükçe. peşinden de <a class="b" href="https://www.eksisozluk.com/?q=gardun">gardun</a> bölümü takip ediyor. daha da yürükçe. 8/4 zamanlı. bizdeki ağır düyek gibi. sonra <a class="url" href="https://www.youtube.com/watch?v=_ngzIDL2ZaY" rel="nofollow noopener" target="_blank" title="https://www.youtube.com/watch?v=_ngzIDL2ZaY">muhammas</a> var. müşkilat botağı tamamlanmış oldu. artık <a class="b" href="https://www.eksisozluk.com/?q=nesir+bota%c4%9f%c4%b1">nesir botağı</a> başlayacak. insan sesi duyacağız yani. giriş <a class="url" href="https://www.youtube.com/watch?v=YAko5_0ORE0" rel="nofollow noopener" target="_blank" title="https://www.youtube.com/watch?v=YAko5_0ORE0">şerehbar</a> ve beş terane ile olacak. onu <a class="b" href="https://www.eksisozluk.com/?q=telkin">telkin</a> ve başka teraneler takip edecek. bölüm <a class="b" href="https://www.eksisozluk.com/?q=sipari%c5%9f">sipariş</a> ile tamamlanacak. sonra da <a class="url" href="https://www.youtube.com/watch?v=J6zez2Xeh5E" rel="nofollow noopener" target="_blank" title="https://www.youtube.com/watch?v=J6zez2Xeh5E">üfer botağı</a> yani oyun havası geliyor. bizdeki saz semaisine denk düşüyor olsa gerek. ve final. fakat bizdeki gibi bütünlüklü bir icraya denk gelmedim hiç. eski plaklara, saha çalışmacılarının kayıtlarına bakınca da göremedim böyle bir şeyi. sadece <a class="b" href="https://www.eksisozluk.com/?q=abdurauf+fitrat">abdurauf fitrat</a>'ın kitabında rastladım. o kadar. türkçeye de tercüme edilmiş: <a class="b" href="https://www.eksisozluk.com/?q=%c3%b6zbek+klasik+m%c3%bczi%c4%9fi+ve+onun+tarihi">özbek klasik müziği ve onun tarihi</a>. büyük rus müzikolog <a class="b" href="https://www.eksisozluk.com/?q=viktor+alexandrovich+uspenskiy">viktor alexandrovich uspenskiy</a>'nin asistanıdır. türk modernleşme hareketinden çok etkilenmiştir fitrat. zaten 1909-1913 yılları arasında liseyi türkiye'de okumuş. “buhara'da doğdum. mektep sonrası medreseye gittim, namaz kıldım. mutaassıp bir müslüman oldum. hatta buhara'daki yenilikçilere düşman idim. sonra onların safına geçtim. onların yüreklendirmesiyle türkiye'ye okumaya gittim. pan-islamizm hayaline kapıldım. dini reforma taraftar oldum. tasavvufun ne kadar zararlı, nasıl zehirli bir iş olduğunu herkesten daha iyi öğrendim. sonraları hayat beni pan-türkizm fikrine getirdi.” 1937'de başlayan yejovşçina namlı devlet terörüne kurban gitmiştir. 1938'de hücresinde kurşuna dizilmiştir. çok konuştum, albümler geçeyim. <br/><br/>akla gelen ilk isim <a class="b" href="https://www.eksisozluk.com/?q=turgun+alimatov">turgun alimatov</a>. allah <a class="b" href="https://www.eksisozluk.com/?q=ocora">ocora</a>'dan bin kere razı olsun. şahane bir albüm yapmış herifler. tanbur, sato ve dütar çalıyor. oğlu da eşlik etmiş. albümden bazı parçaları listeye ekledim. içine daha kolay girebileceğiniz, daha heyecan verici işi <a class="b" href="https://www.eksisozluk.com/?q=smithsonian+folkways">smithsonian folkways</a> kaydetmiş: <a class="b" href="https://www.eksisozluk.com/?q=classical+music+of+the+tajiks+and+uzbeks">classical music of the tajiks and uzbeks</a>. müze gezerken en zorlandığım kısım şu tarihöncesi kalıntılar kısmı oluyor. bilmemkaçbin yıllık çömlekler, kemikten yapılmış küpeler, ne olduğunu anlayamadığım aletler vs. yeterince hayranlık duyamamışım gibi hissediyorum hep. fakat bazen acayip bir şeye denk gelirsin. testiye bir resim çizmişlerdir ya da ne bileyim acayip bir heykel yontmuşlardır. dün yapılmış olduğunu bilsen bile güzeldir. bu o güzellikte bir albüm. baştan sona bir faslı dinlemiş olacaksınız. özbek sanat müziği'nin ne olduğunu hem duymak hem izlemek istiyorsanız da <a class="url" href="https://youtu.be/xVOc8ShGlXo" rel="nofollow noopener" target="_blank" title="https://youtu.be/xVOc8ShGlXo">şu</a> videoyu görmelisiniz.<br/><br/>dengi sayılır bir başka albümü de <a class="b" href="https://www.eksisozluk.com/?q=inedit">inedit</a> çıkardı: uzbekistan<sup class="ab"><a data-query="maqam dugah" href="https://www.eksisozluk.com/?q=maq%c3%a2m+dug%c3%a2h" title="(bkz: maqam dugah)">*</a></sup>. eşlik eden müzisyenlerden en kıdemlisi <a class="b" href="https://www.eksisozluk.com/?q=abdurahim+hamidov">abdurahim hamidov</a>. dütar ustasıdır. iktidar tarafından dindar, gerici, vahhabi diye yaftalanmıştı. 2007'de abd'ye iltica etti. orada da öldü ne yazık ki. vokalde <a class="b" href="https://www.eksisozluk.com/?q=nadira+pirmatova">nadira pirmatova</a> var. çok kuvvetli ve o ölçüde ürkütücü sıra dışı bir sesi var. <br/><br/>yine <a class="b" href="https://www.eksisozluk.com/?q=nadira+pirmatova">nadira pirmatova</a>'nın da yer aldığı bir <a class="b" href="https://www.eksisozluk.com/?q=smithsonian+folkways">smithsonian folkways</a> seçkisi önereceğim son olarak: `in the shrine of the heart:` <a class="b" href="https://www.eksisozluk.com/?q=popular+classics+from+bukhara+and+beyond.">popular classics from bukhara and beyond.</a> hiç değilse <a class="url" href="https://youtu.be/wvtBrPoFy38" rel="nofollow noopener" target="_blank" title="https://youtu.be/wvtBrPoFy38">şu</a> şarkıyı dinleyin.<br/><br/>bir de japon plak şirketi <a class="b" href="https://www.eksisozluk.com/?q=seven+seas">seven seas</a> bir albüm çıkarmış. halk müziği ağırlıkta. özbek müziğinde kullanılan tüm sazları duyabilirsiniz burada. vahşi bir şey: <a class="b" href="https://www.eksisozluk.com/?q=music+of+uzbekistan">music of uzbekistan</a>.<br/><br/>halk müziği demişken memleketin batısında yer alan geniş topraklardan, <a class="b" href="https://www.eksisozluk.com/?q=karakalpakistan">karakalpakistan</a>'dan bahsedelim. özerk bir cumhuriyet. halk müzikleri kazaklarınkine epey benzer. tabii ki yine smithsonian folkways buralara kadar gitmiş, çalışmış, müzikler derlemiş: <a class="b" href="https://www.eksisozluk.com/?q=musical+traditions+of+the+karakalpaks">musical traditions of the karakalpaks</a>. ilginç ya da otantik olmaları hasebiyle değil güzel oldukları için koydum çeyizime. <br/><br/>sona en iyisini sakladım. <a class="b" href="https://www.eksisozluk.com/?q=m%c3%bcnacat+yolciyeva">münacat yolciyeva</a>. özbek müziğinin yaşayan en büyük ismi diyebiliriz. vikipedi <a class="url" href="https://uz.wikipedia.org/wiki/Munojot_Yoʻlchiyeva" rel="nofollow noopener" target="_blank" title="https://uz.wikipedia.org/wiki/Munojot_Yoʻlchiyeva">sayfası</a>, <a class="b" href="https://www.eksisozluk.com/?q=akrep+nalan">akrep nalan</a>'ın internet sitesi kadar şaşırtıcı. kadının biyometrik fotoğrafını koymuş allahsızlar. mükafatları ve ünvanları diye bir bölüm var. 2021 yılında özbekistan kahramanı ilan edilmiş. fermanı şuradan görebiliyorsunuz. elton john'un sörlüğünden bin kat evladır. ocora'dan çıkan bir albümü var ama çeyize mezzo'daki konser kaydını aldım. ne zaman denk geldim de kaydettim hatırlamıyorum ama kaydetmişim işte. acayip bir konser. kıyafetlerden sazlara, mimiklerden dekora her şey çok zevkli. şimdilerde bizdeki yetenek sizsiniz benzeri bir programda jüri. fakat kadının kişiliği bundan çok daha karmaşık. japonya, fransa, ingiltere gibi memleketlerin prestijli salonlarına davet edilen; bu memleketlerin en prestijli plak şirketlerince kayıt altına alınan münacat hanım, avamın düğünlerine de iştirak ediyor. <a class="url" href="https://youtu.be/jVlAKOzGQCY" rel="nofollow noopener" target="_blank" title="https://youtu.be/jVlAKOzGQCY">burada</a> da şarkı söylüyor. hatta o kadar onlardan biri ki millet bahşişi direkt olarak kadının eline tutuşturuyor. düşünsene, halk kahramanı düğünde şarkı söylüyor ve sen eline para tutuşturuyorsun. videoyu paylaşan deyyus kadını hor görüyor olacak; münacat'a bakın, düğünlerde şarkı söyleyecek kadar düşmüş gibisinden bir şeyler yazmış. pezevenk.<br/><br/>•<br/><br/>sırada azeri müziği var. sanat müziklerine <a class="b" href="https://www.eksisozluk.com/?q=mugam">mugam</a> derler. mugam müziğinin sazları tar, kamança, kaval ve deftir. nadir de olsa son zamanlarda garmon(bir çeşit akordeon) ve balaban da kullanılıyor. söyleyene hanende, icracıya sazende denir. sazende bir tema üzerine varyasyonlar çalarak nüve oluşturur. bu nüveye <a class="b" href="https://www.eksisozluk.com/?q=gu%c5%9fe">guşe</a> derler. birkaç guşe birleşir ve <a class="b" href="https://www.eksisozluk.com/?q=%c5%9fube">şube</a>yi oluştururlar. şubeler improvize olarak meydana gelirler ancak ezgi ve ritm bir yerde belirginleşmeye başlar. hanende çoğu zaman burada sahneye çıkar. vokal geri çekilince saz bölümleri şubeleri başka şubelere bağlarlar. işte bu girift yapıya <a class="b" href="https://www.eksisozluk.com/?q=destgah">destgah</a> denir. mugam destgah ile eş anlamlı olarak kullanılsa da formun adı destgahtır. enstrümental mugamlara da vardır. bunlara da <a class="b" href="https://www.eksisozluk.com/?q=deramed">deramed</a> denir. bir de <a class="b" href="https://www.eksisozluk.com/?q=tasnif">tasnif</a> var. sözlü bir form. destgahdan sonra, önce veya iki destgah arasında okunur. daha bir dünya terminoloji var ama bu kadarı yeter. gerisi bilgi hamallığı.<br/><br/>24 cd'lik bir albüm linki paylaşıyorum. <a class="url" href="https://m.youtube.com/watch?v=IPttX55Y0us&amp;list=PLYyvHqDd6zn60V9WlgNjQDZqCsGOlhmW0" rel="nofollow noopener" target="_blank" title="https://m.youtube.com/watch?v=IPttX55Y0us&amp;list=PLYyvHqDd6zn60V9WlgNjQDZqCsGOlhmW0">karabağ hanendeleri</a>. adı bu. mugam müziği için bundan daha iyi bir seçki olamaz. smithsonian, ocora, inedit falan da seçkiler hazırlamış ama bu ayarda değil asla. azerbaycan first lady'si mehriban aliyeva da albümü tanıtmak için ön ayak olmuştu. falan filan. çeyizime bu seçkiden 13-15 parça koydum. hepsi çok canlı, çok sanatlı, dinlemeye doyulmaz şeyler gerçekten. <br/><br/>azerbaycan'ın aşık müziği çok zengindir. 15 sene önceydi galiba, azerbaycan'a gitmiştim. oralı arkadaşlardan rica etmiştim de, aşık atışmasına götürmüşlerdi beni. pürneşe izlemiştimdi. fakat o, orada güzeldi. eve getirip, saksıya dikince tutmuyor. öyle bir şey. <a class="b" href="https://www.eksisozluk.com/?q=meyxana">meyxana</a> diyorlar. reşad dağlı, perviz bülbüle, aydın xırdalanlı şimdilerde popüler. bir de <a class="b" href="https://www.eksisozluk.com/?q=alia%c4%9fa+vahid">aliağa vahid</a> vardır. filmini yapmışlardı, . orada meyxana nedir, nasıl olur görürsün. olağanüstü bir şey. hakikaten olağanüstü. bin kere izlesem doymam. tüm içtenliğimle söylüyorum; hayatımda izlediğim en etkileyici şeylerden <a class="url" href="https://youtu.be/oP2JO_uCkDs" rel="nofollow noopener" target="_blank" title="https://youtu.be/oP2JO_uCkDs">biridir</a>.<br/><br/>azerbaycan'ın hafif müzikleri -pop müzik- de pek meşhurdur. bir dolu isim var. sara qedimova, şövket elekberova, reşid behbudov, tevfik kuliyev, flora kerimova, nermine memmedova, ilhama kuliyeva, rübabe muroadova … bu konuda bilgim yüzeysel, zevkim aleladedir. herkesin malumu olan şarkılardan 10-15 tanesini ayıkladım, koydum. <br/><br/>bir de azerbaycan'ın elektrogitar müziğinden bahsedeceğim ksıaca. çılgın ve benzersiz bir şeydir. <a class="b" href="https://www.eksisozluk.com/?q=rahman+memmedli">rahman memmedli</a>'nin <a class="b" href="https://www.eksisozluk.com/?q=yan%c4%b1q+qeremi">yanıq qeremi</a>'sini dinleyin ve bu manyaklığa tanık olun. <a class="b" href="https://www.eksisozluk.com/?q=pat+metheny">pat metheny</a>'nin, <a class="b" href="https://www.eksisozluk.com/?q=zero+tolerence+for+silence">zero tolerence for silence</a>'ı kadar hatta ondan da cüretkar, acayip bir yaratık. adam baştan ayağa yetenek, full paket bir gitarist. bir tane stüdyo albümü var sanırım: azerbaijani gitara, vol. 2. plak şirketi isviçreli. <a class="b" href="https://www.eksisozluk.com/?q=bongo+joe+records">bongo joe records</a>. şirketin sahibi de lübnan ermenisi bir oğlan. hiç düşünmeden koyarım çeyizime. 38 dakikalık bir cünun hali. aynı çizgide başka gitaristler de var fakat (<a class="b" href="https://www.eksisozluk.com/?q=elman+namazo%c4%9flu">elman namazoğlu</a>, <a class="b" href="https://www.eksisozluk.com/?q=r%c3%bcstem+kuliyev">rüstem kuliyev</a> gibi) hiçbir bu tesirde değil. çok güzel bir belgesel var. tam benlik işler. ufak tefek. avrupalı iki herif gitmiş azerbaycan'da gitar diye belgesel <a class="url" href="https://youtu.be/PKki9XKA4oA" rel="nofollow noopener" target="_blank" title="https://youtu.be/PKki9XKA4oA">çekmiş</a>. <br/><br/>•<br/><br/>sıra uygurlara geldi. çok uzun zamandan beri yerleşik bir halk. türkiye, azerbaycan ve özbekistan'da olduğu gibi burada da bir yüksek müzik var. mugam diye geçiyor yine. halk müzikleri de yüksek müzikleri gibi pek geniş yelpazeye sahip. on iki mugamın her birinde bir fasıl var <a class="url" href="https://music.youtube.com/playlist?list=PLdmB7bVSb7Mn-poeRjHAp-mmPFiIgePtG&amp;si=leSmS9QDNKT6k8hI" rel="nofollow noopener" target="_blank" title="https://music.youtube.com/playlist?list=PLdmB7bVSb7Mn-poeRjHAp-mmPFiIgePtG&amp;si=leSmS9QDNKT6k8hI">şu</a> listede. meraklısı buyursun. etraflıca dinleyip yakınlık kuracak kadar vakit geçirmedim. o yüzden de çeyizime buradan bir şey alamadım. aynını halk müzikleri için de söyleyebilirim. ancak birkaç sene evvel buralara yakın yerlerde gezinirken biriyle tanışmıştım. <a class="b" href="https://www.eksisozluk.com/?q=laurent+jeanneau">laurent jeanneau</a> diye bir herif. çin'i karış karış dolaşıyor, kayıtlar alıyordu. bu mıntıkaya ilişkin bu denli zengin ve ham materyali başka yerde bulmak herhalde mümkün değildir. şurada <a class="url" href="https://kinkgong.bandcamp.com/" rel="nofollow noopener" target="_blank" title="https://kinkgong.bandcamp.com/">bandcamp</a> sayfası var. tıklar bakarsınız. <br/><br/>orta asya faslını bitirelim artık. sıktı. son bir şey söyleyeceğim. <a class="b" href="https://www.eksisozluk.com/?q=dolan">dolan</a> diye bir halk var burada. uygur dilinin bir lehçesini konuşuyorlar. dinleri de aynı. sünniler. fakat bambaşka bir müzikleri var. duyup duyabileceğiniz en coşkulu şeylerden biri. tüm saydıklarım bir yana bu bir yana. öyle. aşağıda bir video göreceksiniz. lütfen bi <a class="url" href="https://youtu.be/KziT62UTSsc?si=dRDEGj5si37A0Yn6" rel="nofollow noopener" target="_blank" title="https://youtu.be/KziT62UTSsc?si=dRDEGj5si37A0Yn6">izleyin</a>.<br/><br/>çeyizime sadece dolanların bu şeytani, zapt edilmez müziklerinden oluşan albümü aldım. ama ne albüm. şincan'da bir kitapevi var. old heaven books. adı bu. türkiye'de dengi bir yer olduğunu sanmıyorum. kitap, efemera, dergi vesairenin yanı sıra plak, cd, kaset falan satıyor. bazı akşamlar konser düzenliyorlar. gavurun <a class="b" href="https://www.eksisozluk.com/?q=cozy">cozy</a> dediği cinsten bir mekan. aynı zamanda da bir plak şirketi burası. acayip şeyler yayınlıyorlar. çeyizime aldığım albüm de bunlardan biri. kolay bulunacak cinsten bir şey değil. <br/><br/>bu kadarı yetsin. liste <a class="url" href="https://youtube.com/playlist?list=PLEVYWI0W0ACrB-tLQpgtM_qrawVdB50kH&amp;si=0aCaEzP78vXsPKuC" rel="nofollow noopener" target="_blank" title="https://youtube.com/playlist?list=PLEVYWI0W0ACrB-tLQpgtM_qrawVdB50kH&amp;si=0aCaEzP78vXsPKuC">şurada</a>.<br/><br/><a class="url" href="https://open.substack.com/pub/fatmagulunyengesi/p/yengenin-ceyizi-5?r=seult&amp;utm_medium=ios" rel="nofollow noopener" target="_blank" title="https://open.substack.com/pub/fatmagulunyengesi/p/yengenin-ceyizi-5?r=seult&amp;utm_medium=ios">bye</a>.
  </div>]]></description><guid>https://eksisozluk.com/entry/180131643</guid><pubDate>Sat, 29 Nov 2025 12:02:00 -0000</pubDate><dc:creator><![CDATA[fatmagulun yengesi]]></dc:creator></item><item><title>[2025/11/29] 39. kaptan amerika'nın birikmiş maaşları</title><link>https://eksisozluk.com/entry/180130540</link><description><![CDATA[<div class="content content-expanded">
    kaptan amerika görevdeyken 1945’te dondu biliyorsunuz.<br/>2011’de de buzları çözüldü hayata döndü. meçhul, kayıp vb görevlilere maaş ödenmez ama kaptan amerika üniformaları üzerindeyken görev esnasında dondu, ölse problem yok ama ölmedi bu sayede 66 yıl görevdeymiş gibi maaş hak edişi almalı.<br/><br/>abd’de ordu personeli maaşları 4-5 yılda bir revize ediliyor.<br/>dönem -yıllık maaş (usd)<br/>1945–1950 3,200 $ (yıllık maaş)<br/>1950–1955 3,400 $<br/>1955–1960 3,800 $<br/>1960–1965 4,600 $<br/>1965–1970 5,400 $<br/>1970–1975 8,500 $<br/>1975–1980 11,000 $<br/>1980–1985 15,000 $<br/>1985–1990 21,000 $<br/>1990–1995 27,000 $<br/>1995–2000 36,000 $<br/>2000–2005 49,000 $<br/>2005–2010 60,000 $<br/><br/>tabi geçmişe dönük alacaklara abd resmi icra faizini de uygulamamız gerekiyor hak kaybı olmaması adına<br/><br/>dönem -yıllık faiz (%)<br/>1945–1950 1.5%<br/>1950–1955 2.0%<br/>1955–1960 2.0%<br/>1960–1965 4.0%<br/>1965–1970 4.0%<br/>1970–1975 7.0%<br/>1975–1980 7.0%<br/>1980–1985 11.0%<br/>1985–1990 11.0%<br/>1990–1995 5.0%<br/>1995–2000 5.0%<br/>2000–2005 2.5%<br/>2005–2010 2.5%<br/><br/>bu veriler ışığında abd <a class="b" href="https://www.eksisozluk.com/?q=s.h.i.e.l.d.">s.h.i.e.l.d.</a> kamu güvenliği teşkilatı idari ve mali işler daire başkanlığı 2011 yılında kaptan amerika’ya toplam 3 milyon 469 bin 194 dolar para yatırması gerekiyordu.<br/><br/>aslında donuk olduğu 66 yıl boyunca da rütbe almaya da devam edeceğinden 4 yıldızlı general olması gerekiyor ama o zaman kaptan amerika general amerika olacağından o konuya girmiyoruz.<br/><br/>debe editi: kaptan amerika emperyalisttir.
  </div>]]></description><guid>https://eksisozluk.com/entry/180130540</guid><pubDate>Sun, 30 Nov 2025 19:55:00 -0000</pubDate><dc:creator><![CDATA[anna magdalena bach]]></dc:creator></item></channel></rss>