<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-29 20:17:32.380119</lastBuildDate><item><title>[2025/11/28] 1. öğrenildiğinde ufku iki katına çıkaran şeyler</title><link>https://eksisozluk.com/entry/180110863</link><description><![CDATA[<div class="content content-expanded">
    toba'dan sonra: 74.000 yıl önce bizi tek bir aileye indiren felaket<br/><br/>bugün dünya üzerinde 8 milyardan fazla insan yaşıyor. dışarıdan bakınca farklı ırklar, renkler ve kültürler görüyoruz. ancak genetik bir mikroskop altında bakıldığında, bu 8 milyar insanın dna'sı şaşırtıcı derecede birbirine benzer. öyle ki, afrika'daki tek bir şempanze sürüsü içindeki genetik çeşitlilik, tüm dünya insanlarının toplam genetik çeşitliliğinden daha fazladır.<br/><br/>peki neden bu kadar "aynıyız"?<br/><br/>cevap, yaklaşık 74.000 yıl önce endonezya'nın sumatra adasında gerçekleşen ve son 25 milyon yılın en büyüğü olan toba patlamasında gizli.<br/><br/>bu, sıradan bir yanardağ patlaması değildi; bilim insanlarının veı 8 (volkanik patlama indeksi) dediği, gezegenin görebileceği en üst düzey 'kıyamet' senaryosuydu. toba, atmosfere tam 2.800 kilometreküp magma ve kül püskürttü. kıyaslamak gerekirse, 1815'te avrupa'da 'yazsız yıl' yaşatan tambora patlamasından 100 kat daha güçlüydü.<br/><br/>patlamanın şok dalgaları dünyayı defalarca turlarken, gökyüzünü kaplayan sülfürik asit ve volkanik cam parçacıkları güneş ışığını bloke etti. bu sadece havanın soğuması değil, fotosentezin durması demekti. bitkiler öldü, ardından otçullar ve besin zincirinin tepesindekiler... dünya, yıllarca süren ve sıcaklığın aniden 10-15 derece düştüğü acımasız bir 'volkanik kış'a hapsoldu.<br/><br/>o dönemde homo sapiens nüfusu korkunç bir darbe aldı. bilimsel modellere göre dünya üzerindeki toplam insan sayısı 2.000 ila 10.000 kişiye kadar düştü. tüm insanlık, ortalama bir stadyumu bile dolduramayacak kadar azalmıştı. soyumuz tükenmek üzereydi.<br/><br/>peki, bu cehennemde nasıl hayatta kaldılar?<br/><br/>hikayenin en çarpıcı, en insani kısmı aslında burası. bu dönem, insan zihninin en büyük sınavıydı. araştırdıkça gördüm ki; o "karanlıkta" sadece şans eseri değil, davranışlarını değiştirerek hayatta kalmışlar. iç kesimlerde ormanlar kuruyup çöle dönüşürken atalarımız stratejik bir hamleyle kıyılara, özellikle güney afrika'daki pinnacle point mağaralarına sığınmışlar. okyanus, hem dondurucu soğuğa karşı ılıman bir sığınaktı hem de tükenmez bir besin kaynağıydı.<br/><br/>insanlık tarihinde belki de ilk kez, hayatta kalmak kaba kuvvetten ziyade zekaya ve adaptasyona bağlı hale geldi. av bulamayan insanlar menülerini değiştirdi; gelgitleri takip etmeyi öğrenip protein zengini kabuklu deniz canlılarıyla beslenmeye başladılar. kaynaklar kısıtlı olduğu için taş aletlerini küçülterek daha verimli "mikrolit" teknolojileri geliştirdiler. en önemlisi de, o güne kadar birbirine uzak duran klanlar, hayatta kalmak için mecburen geniş sosyal ağlar kurdu. yani toba bizi sadece azaltmadı; bizi daha zeki, daha teknolojik ve daha sosyal olmaya zorladı. o darboğazdan geçenler, sadece en güçlüler değil, en iyi işbirliği yapanlardı.<br/><br/>işte bugün yaşayan herkes yani hepimiz; o dondurucu,karanlık ve umutsuz yıllarda hayatta kalmayı başarmış o küçük, dirençli grubun torunlarıyız. belki çok ılık bir slogan gibi gelecek ama şu bir gerçek ki biz, teknik olarak o "genetik darboğazdan" (genetic bottleneck) geçmiş, yok olmaktan son anda kurtulmuş tek bir aileyiz.<br/><br/>meraklısı için kaynaklar:<br/><br/>bu konuyu derinleştirmek isterseniz akademik literatürün "kurucu babası" sayılan stanley h. ambrose'un 1998 tarihli "late pleistocene human population bottlenecks..." makalesi (journal of human evolution) her şeyin çıkış noktasıdır.<br/><br/>"volkanik kış" terimini bilimsel zemine oturtan çalışma için nature'da yayınlanan rampino &amp; self imzalı 1992 tarihli makaleye bakabilirsiniz. ayrıca genetik verilerle nüfusun 10 binin altına düştüğünü ispatlayan harpending ve ekibinin pnas çalışmalarını inceleyebilirsiniz.<br/><br/>tabii bilimde her zaman karşıt görüş vardır; "insanlar o kadar da etkilenmedi, herkes ölmedi" diyen güçlü bir antitez okumak isterseniz de, nature communications'da yayınlanan clarkson ve ekibinin 2020 tarihli (özellikle hindistan bulgularına dayanan) çalışması ufkunuzu daha da açacaktır.<br/><br/>kaynak:<br/><br/>1. late pleistocene human population bottlenecks, volcanic winter, and differentiation of modern humans / stanley h. ambrose (university of ıllinois) / journal of human evolution (1998): ambrose, bu makalede volkanik kışın genetik darboğaza (bottleneck) yol açtığını ve bunun modern insanın evrimini hızlandırdığını iddia eden kişidir. okuyacağın her şeyin çıkış noktası burasıdır.<br/><br/>2. volcanic winter and accelerated glaciation following the toba super-eruption / michael r. rampino &amp; stephen self / nature (1992): patlamanın atmosferik etkilerini modelleyen, "volkanik kış" terimini bu olay için bilimsel zemine oturtan temel çalışmadır.<br/><br/>3. human population size, selection, and divergence / henry harpending, lynn jorde et al. / pnas (proceedings of the national academy of sciences): bu çalışmalar, insan popülasyonunun geçmişte 10.000 kişinin altına düştüğünü genetik varyasyonlara bakarak ispatlayan çalışmalardır. toba teorisi bu veriyi alıp "suçlu volkandır" demiştir.<br/><br/>4. human occupation of northern ındia spans the toba super-eruption ~74,000 years ago/ chris clarkson, petraglia et al. / nature communications (2020): bu çok yeni çalışma, hindistan'daki (patlamaya çok yakın bir yer) insanların patlamadan önce ve sonra aynı aletleri kullanmaya devam ettiğini kanıtladı. yani "herkes öldü" teorisine karşı "hayır, insanlar sandığımızdan daha dirençliydi" diyen en güçlü karşı antitezdir.
  </div>]]></description><guid>https://eksisozluk.com/entry/180110863</guid><pubDate>Fri, 28 Nov 2025 09:19:00 -0000</pubDate><dc:creator><![CDATA[lufermeraklisi]]></dc:creator></item><item><title>[2025/11/28] 2. mustafa cengiz</title><link>https://eksisozluk.com/entry/180110850</link><description><![CDATA[<div class="content content-expanded">
    galatasarayımızın 37. başkanı mustafa cengiz’i vefatının 4. yıl dönümünde sevgi, saygı ve rahmetle anıyorum. <br/><br/>zor bir dönemde taşın altına elini koyarak sorumluluk alan, florya’yı yeniden kulübe kazandıran, galatasaray adası’ndaki yıllardır süren işgal sorununu çözüp adayı kulübün haklarına kavuşturan ve uefa’dan alınabilecek men cezasını engelleyerek kulübün geleceğini koruyan büyük bir başkandı. “inna fetahna leke fethan mübina” diyerek kadıköy’deki seriyi bitirmesi de camianın hafızasında unutulmaz bir yer tuttu.<br/><br/>görevi sırasında kansere yakalanmasına rağmen, hastalığına aldırmadan kulübün her kuruşunun hesabını yapan, kendini zengin etmek için değil gerçekten armaya gönülden bağlı olduğu için hizmet eden bir başkandı. <br/><br/>başkanlığı döneminde galatasaray, uefa’dan men cezasını önleyerek iki yıl üst üste şampiyonlar ligi’ne katılma hakkı elde etti ve bu sayede borçlarını çevirebildi. florya arazisini düşük bir bedelle yeniden satın alarak kulübün geleceği için stratejik bir adım attı. rams park’ın çatısına kurulan güneş enerji sistemi sayesinde kulübü yıllık milyonlarca liralık elektrik masrafından kurtardı. tüm borçları tl’ye çevirerek galatasaray’ı dolar-kur riskinden uzaklaştırdı.<br/><br/>türkiye’de transfer piyasasının nasıl işlediğini, “futbolcular önce galatasaray’a gelir; anlaşamazsak iki-üç kat paraya başka kulübe giderler. galatasaray türkiye’de futbolun kıblesidir” diyerek özetledi.<br/><br/>fatih hocanın istediği birçok ismi son sezon hariç aldı; ancak alınan bazı oyuncuların beklenen katkıyı sağlayamaması nedeniyle haksız yere eleştirilen taraf oldu. 3 ay falcao diyen taraftar için falcao'yu aldı diye yine hata kendisine kaldı. yine de, kulübün geleceğini tehlikeye sokacak hiçbir adıma izin vermemeye çalıştı. <br/><br/>irfan can transferinde söylediği şu sözler, onun galatasaray döneminde nasıl bir başkanlık olduğunu çok daha iyi anlatıyor: “çekleri yazarım mayıs sonrasına, faizini de eklerim, sonra da giderim. bana engel olabilecek bir güç var mı? yok! ama ben yapmam. iki alkış alacağım diye galatasaray’ın geleceğini karartmam! bana istedikleri kadar beceriksiz desinler!” zaman, rahmetliyi haklı çıkardı. irfan can kahveci’nin 6 yıllık fenerbahçe kariyerinde doğru dürüst katkı verdiği yalnuzca bir sezon var. rahmetli başkanın o günkü kararlılığının ne kadar doğru olduğunu zaman gösterdi.<br/><br/>sportif başarı açısından avrupa’da başarılar elde edilmese de, ligde iki yıl üst üste kazanılan şampiyonlukla birlikte mali yönden sergilediği başarılar yadsınamaz. faruk süren, ünal aysal ve dursun özbek gibi başkanlar sportif başarı olarak daha parlak dönemler yaşamış olabilir ancak benim için galatasaray başkanlığını en layıkıyla yapan, duruşuyla, karakteriyle ve kulübe adanmışlığıyla yeri en ayrı olan başkan mustafa cengiz’dir.<br/><br/>galatasaray için sadece lafla değil, gerçekten can veren bir insandı. başkanımızı rahmetle ve büyük bir minnetle anıyorum.
  </div>]]></description><guid>https://eksisozluk.com/entry/180110850</guid><pubDate>Fri, 28 Nov 2025 09:18:00 -0000</pubDate><dc:creator><![CDATA[kylee ramos]]></dc:creator></item><item><title>[2025/11/28] 3. imla ile kafayı bozmuş güruh</title><link>https://eksisozluk.com/entry/180113958</link><description><![CDATA[<div class="content content-expanded">
    bu bana çok karakteristik bir özellik gibi geliyor. noktasız virgülsüz yazan birini pek ciddiye alamıyorum. bir de adı sözlük olan bir yerde düzgün imla beklentisi son derece makul olmalı.<br/><br/>karakteristik diyorum ya geçenlerde otobüste birisi üç saat boyunca konuştu durdu. konuşa konuşa birisiyle akraba çıktılar artık. ama otobüsü o kadar domine etti ki muavin arka taraflara geçmesini rica etmek zorunda kaldı bir yerde. o adamı oturduğum dönercide de gördüm sonra. "5 dürüm alsam x lira olur mu?" pazarlığı yapıyordu dönerciyle. şimdi bu adamın imlasının düzgün olabilme ihtimali yok, tamam mı?<br/><br/>nakliyeciden fiyat teklifi alırken bile düzgün yazanını tercih ediyorum.
  </div>]]></description><guid>https://eksisozluk.com/entry/180113958</guid><pubDate>Fri, 28 Nov 2025 13:05:00 -0000</pubDate><dc:creator><![CDATA[frankenstein quasimodo]]></dc:creator></item><item><title>[2025/11/28] 4. evrim akın</title><link>https://eksisozluk.com/entry/180119157</link><description><![CDATA[<div class="content content-expanded">
    açıklamasında göz ucuyla yazılan metne bakması ve aglamasin ki samimiyetsizlikten dolayı bana geçmedi. <br/>ayrıca hangi zorba kendini kötü zannederki. iş yerinde bir kadın var. normal bir personelken köpek çektiği adam müdür olunca abi abi diye çevresinde pervane oldu. üst kadro kadını çok seviyor. kendinden duygusal olarak zayıf olanlara ise hayati dar ediyor. sonradan gelen bir kız vardı kuruma. kızı mobbingten öyle yildirdi ki kızın tüm özgüveni ışığı gitti. sorsan şimdi bu cadaloza, derki ben ona iyilikten başka ne yaptım. adım gibi eminim kendini iyi sandığına. <br/>bana birşey yapmadı , yapamaz da. tecrübem yaşım gereği izin vermem buna. affedersiniz ağzına ederim. it iti ısırmaz hesabı bu kadın da dişinin yetmedigine bulasmiyor zaten. <br/><br/>dolayısı ile evrimin açıklamalari bana inandırıcı gelmedi. asenanin abarttıgi kadar yoktur en fazla. ama illa ki vardır yaptığı şeyler diye düşünüyorum. açıklaması da bana samimiyetsiz geldi. düşüncemi destekleyen bir görüntü oldu.
  </div>]]></description><guid>https://eksisozluk.com/entry/180119157</guid><pubDate>Fri, 28 Nov 2025 18:40:00 -0000</pubDate><dc:creator><![CDATA[bahtsizbedevidenhallice]]></dc:creator></item><item><title>[2025/11/28] 5. dan brown</title><link>https://eksisozluk.com/entry/180115616</link><description><![CDATA[<div class="content content-expanded">
    robert langdon serisi kitaplarında benzer bir reçete kullanan yazar:<br/><br/>+ herkesin ilgisini çekecek tarihi mekanlar: vatikan, roma, prag, paris, washington dc, venedik, ispanya, <br/>+ profesör robert langdon <br/>+ krizin veya gizemin çevresinde döndüğü bir bilim enstitüsü / tarih kurumu / dini bir organizasyon<br/>+ bir partner: zeki, genelde bilimsel/akademik bir kadın partner<br/>+ 2 güçlü kurum arasında çatışma: genelde robert langdon'un başı, katili arayan güvenlik güçleriyle ve katille belaya girer.<br/>+ yanıltıcı antagonist: cinayetleri ulvi bir amaç uğruna işleyen tetikçi<br/>+ gerçek katilin açığa çıkışı: bu tetikçiyi kendi menfaati için motive eden azmettirici.<br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>kitap - hikayenin geçtiği yerler - kadın karakter - langdon'u kovalayanlar - yanlış antogonist - gerçek katil<br/><br/>2000 <a class="b" href="https://www.eksisozluk.com/?q=melekler+%26+%c5%9feytanlar">melekler &amp; şeytanlar</a> - cenevre, roma, vatikan - cern, papalık - vittoria vetra (bilim insanı) - isviçre muhafızları, roma polisi - illuminati - camerlengo carlo ventresca<br/>2003 <a class="b" href="https://www.eksisozluk.com/?q=da+vinci+%c5%9fifresi">da vinci şifresi</a>- paris, londra, iskoçya - louvre müzesi - sophie neveu (kriptolog) - fransız polisi, scotland yard, opus dei - silas - leigh teabing<br/>2009 <a class="b" href="https://www.eksisozluk.com/?q=kay%c4%b1p+sembol">kayıp sembol</a>- washington dc - smithsonian müzesi - katherine solomon (noetik bilimci) - cia - masonlar - mal’akh<br/>2013 <a class="b" href="https://www.eksisozluk.com/?q=cehennem">cehennem</a>- floransa, venedik, istanbul - who - sienna brooks (doktor) - italyan polisi - sienna brooks - bertrand zobrist<br/>2017 <a class="b" href="https://www.eksisozluk.com/?q=ba%c5%9flang%c4%b1%c3%a7">başlangıç</a>- bilbao, madrid, barselona - guggenheim müzesi - ambra vidal (müze yöneticisi) - ispanyol kraliyet muhafızları - bishop valdespino - yapay zeka<br/>2025 <a class="b" href="https://www.eksisozluk.com/?q=s%c4%b1rlar%c4%b1n+s%c4%b1rr%c4%b1">sırların sırrı</a> - prag - gizli kardeşlik - katherine solomon (noetik bilimci) - çek polisi - kardeşlik - örgüt içinden biri<br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>tüm bunları, yaptığı derin araştırmalar ve olabildiğince gerçek olgularla birleştirdiğinde soluksuz okunan kurgular yaratmaktadır.<br/><br/>gözümde hala melekler ve şeytanlar'dan daha iyisini yazamamıştır.
  </div>]]></description><guid>https://eksisozluk.com/entry/180115616</guid><pubDate>Fri, 28 Nov 2025 14:51:00 -0000</pubDate><dc:creator><![CDATA[spearofdreams]]></dc:creator></item><item><title>[2025/11/28] 6. 10 km koşmak</title><link>https://eksisozluk.com/entry/180111355</link><description><![CDATA[<div class="content content-expanded">
<a class="url" href="https://soz.lk/i/w90hdc6m" rel="nofollow noopener" target="_blank" title="https://soz.lk/i/w90hdc6m">görsel</a><br/>45 yaşındayım. yaklaşık bir sene önce biten evliliğimden sonra, beni ayakta tutacak sağlam bir motivasyona ihtiyacım vardı. günlük hayatta bisiklete binmek dışında hiçbir spor geçmişim yoktu. bırakın 10 kilometreyi, kesintisiz 1 kilometre koştuğumu bile hatırlamıyorum.<br/><br/>önce uzun yürüyüşlerle başladım. ardından yürüyüş aralarına kısa koşular ekledim. doğru nefes ritmini ve adım düzenini bulduktan sonra spor maceram yavaş yavaş tamamen koşuya evrildi. yaklaşık 6 aydır koşuyorum; son 3 aydır ise gün aşırı 5–7 km’lik düzenli koşularla istikrarlı bir şekilde devam ediyorum.<br/><br/>bugün, o psikolojik eşiği aşıp ilk kez 10 km koştum. bu süreci sakatlanmadan, aşırı hırs yapmadan, kendimi sürekli kontrol ederek ve mesafeyi kademeli artırarak yönettim. bu benim için spor hayatımda gerçek bir dönüm noktası oldu.<br/><br/>dün 4,5 km koşmama rağmen bugün üzerine 10 km daha koşabildim, vücudumun toparlanma hızına gerçekten şaşırdım. <a class="b" href="https://www.eksisozluk.com/?q=runner%e2%80%99s+high">runner’s high</a> denen o koşu sarhoşluğunun gerçekten var olduğunu deneyimledim. hayatım boyunca kendimi hiç bu kadar güçlü hissettiğim bir an hatırlamıyorum.<br/><br/>bundan sonra ister 5 km ister daha uzun olsun, düzenli interval antrenmanlarıyla güçlenerek ve sürdürülebilir bir tempoyla, hayat boyu sağlıkla koşmaya devam etmek istiyorum.<br/><br/>edit. imla
  </div>]]></description><guid>https://eksisozluk.com/entry/180111355</guid><pubDate>Sat, 29 Nov 2025 15:51:00 -0000</pubDate><dc:creator><![CDATA[bozdogan]]></dc:creator></item></channel></rss>