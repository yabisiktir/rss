<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-12-23 19:15:02.077672</lastBuildDate><item><title>[2025/12/22] 1. oytun erbaş</title><link>https://eksisozluk.com/entry/180624060</link><description><![CDATA[<div class="content content-expanded">
    tusem'de fizyoloji derslerine girmiş biri olarak yazıyorum. fizyoloji bilgisi kesinlikle iyi seviyededir; doktorluğuna dair de kişisel olarak bir şüphem yok. ancak belki bazıları için ufuk açıcı olabilecek bir anekdotu paylaşmak isterim.<br/><br/>tus'a çalışmak çoğu zaman sıkıcı, zihni yoran, aynı anda birçok bilgiyi akılda tutmayı gerektiren bir süreçtir. tus dershanelerinin olayı da zaten bu yükü biraz olsun hafifletebilen, dersi talk show havasında anlatabilen hocalar bulmaktır. ekg dalgalarını herkes anlatır; ama müge anlı'dan örnek vererek anlatırsan sınıf seni daha dikkatli dinler. gerçek bu.<br/><br/>oytun da derslerden birinde yine böyle “saçma sapan” gibi görünen bir örnek vermişti. ardından kabaca şuna benzer şeyler söyledi:<br/>“televizyonlara çıkan bu adamların tek derdi ekranda kalmak, kendini göstermek. bu yüzden en saçma, en uç hareketi yapan hep akılda kalır.”<br/><br/>sonra da ekledi:<br/>“ben bir gün oralara çıksam, günlerce, aylarca beni konuşurlar.”<br/><br/>bunu söylerken ne saklamaya çalışıyordu ne de masum bir ders arası sohbeti gibiydi. tam tersine, sansasyonun nasıl çalıştığını ve medyanın neyi ödüllendirdiğini oldukça net anlatıyordu. o zaman sınıfta gülüp geçmiştik. bugün geriye dönüp bakınca, anlattığının bizzat kendisi olduğunu fark ediyorsun.<br/><br/>yani ortada bir cehalet değil, bilinçli bir strateji var. katılırsın katılmazsın ayrı mesele; ama “nasıl bu kadar gündemde kalıyor?” sorusunun cevabı yıllar önce ders arasında açık açık verilmişti.<br/><br/>tanım:<br/>bilimsel altyapısı olup bunu popülerlik ve sansasyon üzerinden pazarlamayı tercih eden, medyada görünür olma dinamiklerini iyi okuyup buna göre hareket eden kişi
  </div>]]></description><guid>https://eksisozluk.com/entry/180624060</guid><pubDate>Mon, 22 Dec 2025 07:39:00 -0000</pubDate><dc:creator><![CDATA[norosurcin]]></dc:creator></item><item><title>[2025/12/22] 2. göztepe</title><link>https://eksisozluk.com/entry/180623553</link><description><![CDATA[<div class="content content-expanded">
    devre arasına girdiğimize göre takımı bir değerlendirme zamanı geldi.<br/><br/>stanimir stoilov: kim ne derse desin ligin açık ara en iyi hocası. geçen yıla göre kendini geliştirdi, inanılmaz kısıtlı kadroyla şapkadan tavşan çıkardı 13 oyuncuyla takım şu anda dördüncü. kendisi yerine başkası olsa takımın başında ilk 12 de değildi takım öyle düşünün takıma etkisini. dün gece cezalılar ve afrika kupasına gidenler yüzünden samsun maçına 4,5 stoperle çıktı sağ bek arda okan forvet oynadı öyle düşünün.<br/><br/>mateusz lis: sezon başında gönderilsin diye yangın yapıldı, geçen sene ligin açık ara en kötü kalecisiydi. stoilov ve sr ekibi sorunun kalecide değil defansta olduğunu görüp kendisini tuttu 11 maç kaleyi gole kapattı büyük oynadı.<br/><br/>taha altıkardeş: geçen sene sakatlıktan sonra performansı inanılmaz düşmüştü sezonada çok iyi başlayamadı ama haftalar geçtikçe tempo artırdı takımın geleceği.<br/><br/>heliton:takım defansının 2 yıldır değişmez ismi. en son kafa topu kaybettiğinde hükümettte ecevit vardı. takımın en önemli 3-4 oyuncusundan biri, sözleşmesi sezon sonu bitecek umarım maaş konusunda anlaşabiliriz.<br/><br/>malcom bokale: istikrar koy takıma gözünü kapat ne sana dokuzluk performans gösteriri ne yedinin altına düşer görev adamı.<br/><br/>allan godoi : sakatlık yaşaması kötü oldu defans göbeğinde sağlıklı olduğu sürece güven veriyor ama yaşıda göz önüne alınırsa yedek stoper olarak değerlendirilebilir ( çok büyük lüks yedek stoper olarak)<br/><br/>amin cherni: 4 asistine rağmen takımın en kötüsü asla göztepenin oyunusu değil.<br/><br/>arda okan kurtulan: ilk yarının en iyisi hergün futbolunun üzerine koyuyor. milli takıma çağırılmıyor ama ligin açık ara en iyi sağ beki, dün gece samsun maçında forvete koyduk 2 gol attı. asker, görev adamı hem hücumda hem defansta ortalama üzeri etki allah nazar değdirmesin (25 m euro)<br/><br/>miroshi: tam joker kale hariç nerye koysan sırıtmaz, ilk 11 yada yedekten girdiği hiçbir maçta üzmez çok değerli.<br/><br/>dennis: kabilesinden 3 kutu kırmızı tuborga aldık.bu sezona kadar her maç üzerine koyarak devam ediyor ama gelişimi yavaşladı bunu okuyan göztepeliler bana küfredecek ama birine çok iyi kaskallayacağız bu çocuğu. bak kötü değil iyi oyuncu ama abartıldığı kadar değil.<br/><br/>junior olaitan: sezonun kaybedeni çok iyi başladı sakatlığını atlatmadan milli takıma gideceğim diye tutturana kadar ligin en iyi ortasahalarından biriydi, ancak bu alemde stoilova yanlış bir defa yapılır. hocanın sözünden çıkmasa belkide sezon sonu avupa yapabilecekken hoca takımdan kesti, bununda performansı iyice düştü. stoilovun romuloya bile eyvallahı olmadı akıllanırsa tekrar yıldız yapar hoca ama pek umudum yok.<br/><br/>rhaldney: iyi oyuncu, ayakları temiz. ilk 11 ya da yedek güven veriyor.<br/><br/>efkan bekiroğlu: ilk yarıda takıma puan kazandırdı kısacası bekleneni verdi. ilk 11 değil yedek hamle oyuncusu olarak düşünürsek değerli. olaitan kesik yemeden önce son 30 dakika girerek gayet güzel katkı veriyordu ama 90 dakika sahada kalamıyor çok kayboluyor.<br/><br/>janderson:namı değer ayhan ışık bak kötü futbolcu değil, çalışkan çabalıyor ama son vuruş yok kardeşim forvetsin sen sezonun hayal kırıklığı.<br/><br/>juan:bu sezon gereken patlamayı yaptı zaten sezon öncesi tatilde inanılmaz çalışıyordu çok umutluyduk, sezon başı aha bu adamdan olmayacak dedik ama lig ilerledikçe iyice açıldı şu an takımın en iyi 2-3 oyuncusundan biri.<br/><br/>sabra:tam kendini göstermeye başladı sakatlık yaşadı ama bu çocuktan olacak. devre arasında 2 forvet katılırsa takıma mutlaka kiralanmalı 1-2 sezon içinde çok başka bir sabra izleyeceğimize eminim.<br/><br/>artık top sport republicte transfer açılmadan 10 numarayı aldılar ama en azından bir sol bek, 2 forvet daha katılmalı takıma üzmeyin lan komutan stoilovu.<br/><br/>debe editi:<a class="url" href="https://www.youtube.com/watch?v=0NZ5Mlb8jm8&amp;list=RD0NZ5Mlb8jm8&amp;start_radio=1" rel="nofollow noopener" target="_blank" title="https://www.youtube.com/watch?v=0NZ5Mlb8jm8&amp;list=RD0NZ5Mlb8jm8&amp;start_radio=1">tek büyük göztepe</a>
</div>]]></description><guid>https://eksisozluk.com/entry/180623553</guid><pubDate>Tue, 23 Dec 2025 13:07:00 -0000</pubDate><dc:creator><![CDATA[cmmtn]]></dc:creator></item><item><title>[2025/12/22] 3. mauro icardi</title><link>https://eksisozluk.com/entry/180625031</link><description><![CDATA[<div class="content content-expanded">
    aşağıda instagramda paylaştığı mesajın türkçesini paylaştım. sevmeyelim de ne yapalım? abi bu nasıl duygusal bir mesaj? galatasaray lisesinden mezun edebiyatçılar bile yazamaz böyle bir mesajı. çerçeveletip stada asmak lazım. galatasaray vizyonu bulur, misyonu budur. <br/><br/>“sevgili maestro gheorghe hagi,<br/><br/>bu satırları, devlerin ayak izlerinde yürüdüğünü bilen birinin tevazusuyla ve kalbim dolu olarak yazıyorum.<br/><br/>bugün birçok kişi bir rekordan, sayılardan, istatistiklerden söz ediyor. ben ise çok daha büyük bir şeyden bahsetmeyi tercih ediyorum: mirastan.<br/><br/>rekorunuzu geçmek, sizi geçmek anlamına gelmez. çünkü siz sadece goller bırakmadınız; kimlik, karakter ve gurur bıraktınız. galatasaray'ın kendini büyük, korkulan ve saygı duyulan bir kulüp olarak görmesini sağladınız. tüm bir ülkeye bu kulübün sonsuza kadar sevilmesi gerektiğini öğrettiniz.<br/><br/>bizden önce metin oktay vardı.<br/>galatasaraylı olmanın ne demek olduğunu öğreten isim.<br/>bu formayı onur, tutku ve kader hâline getiren kişi.<br/>siz bu mirası aldınız ve başka bir boyuta taşıdınız.<br/>ve bunun sayesinde bizden sonra gelenler şunu anladı: burada sadece futbol oynanmaz; burada bir tarih savunulur.<br/>bugün bana türkiye'nin idolü olduğum söyleniyor.<br/>beni izleyerek galatasaraylı olan çocuklar olduğundan bahsediliyor.<br/>bu formayla futbola yeniden âşık olan yetişkinler olduğu söyleniyor.<br/><br/>size çok basit ama çok samimi bir şey söylememe izin verin:<br/>o sevgi benimle başlamadı.<br/>metin oktay'la başladı.<br/>sizinle büyüdü.<br/>bana düşen ise onu sürdürme onuruydu.<br/>bu tutkuyu ben yaratmadım. onu miras aldım.<br/>ve en büyük sorumluluğum, onu korumak, onurlandırmak ve yeni nesillerde büyütmekti.<br/><br/>bugün bir nesil “ben galatasaraylıyım” demekten gurur duyuyorsa, bunun sebebi sizin gibi devlerin bu armanın yalnızca yetenekle değil, karakterle ve ruhla savunulduğunu önce öğretmiş olmasıdır.<br/>idol olmak, önemli goller atmak değildir.<br/>idol olmak, insanların hafızasında kalmaktır.<br/>ve bu konuda, maestro, siz de sonsuza dek yaşayacaksınız.<br/>bugün adım sizin adınıza yakın bir yerde yazılıysa, bunu büyük bir onur olarak görüyorum. çünkü sizin gibi bir efsaneyle aynı sayfayı paylaşmak kutlanacak bir şey değil; şükranla karşılanacak bir şeydir.<br/><br/>olduğunuz her şey için teşekkür ederim.<br/>hâlâ olduğunuz her şey için teşekkür ederim.<br/>bugün yürümek ayrıcalığına sahip olduğum yolu inşa ettiğiniz için teşekkür ederim.<br/>hayranlık, saygı ve sonsuz minnetle,<br/>mauro icardi”
  </div>]]></description><guid>https://eksisozluk.com/entry/180625031</guid><pubDate>Mon, 22 Dec 2025 09:23:00 -0000</pubDate><dc:creator><![CDATA[okuyancocuk]]></dc:creator></item><item><title>[2025/12/22] 4. james webb uzay teleskobu</title><link>https://eksisozluk.com/entry/180628790</link><description><![CDATA[<div class="content content-expanded">
    evrenin çok bilinmeyenli fenomeni süper kütleli kara delikler, astronomi tarihinde ilk kez firari/kaçak olarak <a class="url" href="https://www.space.com/astronomy/black-holes/james-webb-space-telescope-confirms-1st-runaway-supermassive-black-hole-rocketing-through-cosmic-owl-galaxies-at-2-2-million-mph-it-boggles-the-mind" rel="nofollow noopener" target="_blank" title="https://www.space.com/astronomy/black-holes/james-webb-space-telescope-confirms-1st-runaway-supermassive-black-hole-rocketing-through-cosmic-owl-galaxies-at-2-2-million-mph-it-boggles-the-mind">gözlemlenmiş</a>. <br/><br/>süper kütleli kara deliklerin bu davranışı ilk kez yakalansa da, teorik düzeyde daha önce ispatlanmıştı. yani jwst tarafından yapılan bu gözlem bilim insanlarının hesaplarını doğruluyor. <br/><br/>bahsi geçen kara delik, güneş’ten ~ 10 milyon kat daha büyük süper kütleli bir yapı. saniyede ~1000 km gibi inanılmaz bir hıza sahip olan ve bu hızla galaksisinden uzaklaşan, arkasında 200.000 ışık yılı uzunluğunda bir gaz kuyruğu ve yıldız oluşumu izi bırakan bu kara delik, “kozmik baykuş” adı verilen galaksilerden kaçarken gözlemlenmiş. <br/><br/><a class="url" href="https://soz.lk/i/uttp4rlr" rel="nofollow noopener" target="_blank" title="https://soz.lk/i/uttp4rlr">görsel</a><br/><br/>peki, bu keşif bize ne anlatıyor? <br/><br/>bu keşif ilk kez doğrulanan bir olguyu temsil ediyor; süper kütleli bir kara deliğin galaksi merkezinden tamamen fırlatılmasının yani gravitasyonel geri tepmenin mümkün olduğunu, galaksi birleşmeleri/çarpışmaları sırasında iki süper kütleli kara deliğin birleşip tek bir kara delik oluşturduğunu, oluşan devasa enerjiye ait dalgaların eşit olmayan şekilde yayılabileceğini, ortaya çıkan tekil kara deliğe “geri tepme” yaparak galaksinin yerçekimsel etkisinden kurtarabileceğini ve evrende başıboş, hiçbir yere ait olmadan adeta serseri bir mayın gibi, bir avare gibi dolaşabileceğini doğrudan ispatlamış olduk. yine bu keşifle, kara deliklerin sadece “yutucu” bir ortam olmadığını, dinamik bir biçimde galaksilerarası harekete geçebileceğini, arkasındaki gaz ortamı ile evrende yıldız oluşumunu tetikleyebileceğini, yani kısaca, kozmosa şekil verebileceğini, kozmosun yaratım sürecindeki farklı rollerini gözlemledik.<br/><br/>peki, bu "firari kara delik" nasıl oluştu? varsayımlar ne? <br/><br/>çok yüksek ihtimalle süreç şöyle işledi; iki galaksi birleşmeye başladı. “cosmic owl” diye adlandırılan bu yapı aslında birbirine yaklaşan, merkezlerinde süper kütleli kara delikler olan iki büyük galaksiydi. bu iki galaksi birleşirken, merkezlerindeki kara delikler de birbirine yaklaştı ve bir süre ikili bir kara delik sistemi oluşturdular. ve sıra birleşmeye geldiğinde ortaya çıkan gravitasyonel dalgalar asimetrik (eşit olmayan) şekilde yayıldı. bu asimetri yeni oluşan tekil kara deliğe çok güçlü bir “geri tepme” verdi. oluşan geri tepme hızı, birleşen galaksilerden kaçış hızından büyük olduğu için kara delik merkezden koptu ve başıboş şekilde evrendeki yolculuğuna başladı. <br/><br/>buradan kara deliklerin kozmostaki davranışlarına dair yeni ne öğreniyoruz? bunu da cevaplayayım; <br/><br/>kara delikler galaksi merkezlerinde sabit kalmayabilir. bazı çok güçlü birleşmeler sonrası galaksiden tamamen fırlayabilirler. astronomi meraklılarının bildiği gibi çoğu büyük (devasa demek daha doğru) galaksinin merkezinde süper kütleli bir kara delik vardır ve bu gözlemle galaksilerin kara deliklerle birlikte evrimleştiği, geliştiği bilgisine bir istisna eklendi.<br/><br/>son soru; peki bu kara deliğe ileride ne olacak? <br/><br/>çok büyük olasılıkla galaksilerarası uzayda dolaşmaya devam edecek, dolaştıkça çevresindeki gazı yavaş yavaş kaybedecek ve milyarlarca yıl sonra neredeyse "sessiz moda" geçerek, saptanması çok zor bir hale bürünecek yani kozmik bir "fosil" olacak. çok düşük olasılıkla da bir galaksiyle zayıf bir etkileşime girip, geçici olarak bağlanacak. <br/><br/>her ne olursa olsun şunu net bir şekilde söyleyebiliriz; uzaklığı ve hedef gözetmemesi nedeniyle bu kaçak kara deliğin samanyolu galaksisi için tehlike yaratma ihtimali sıfır. ama galaksimiz milyarlarca yıl sonra andromeda galaksisi ile çarpıştığında, tıpkı bu kara delik gibi bir firari evrene salınabilir. <br/><br/>bu yeni bilgilere dayanarak, evren ile ilgili bildiklerimizi sürekli güncelleyen, farklı perspektiflere sahip olmamızı sağlayan james webb uzay teleskobu'nun 2025'in en kayda değer gözlemlerinden birini yaptığını rahatlıkla söyleyebiliriz.<br/><br/>edit: imla.<br/><br/>edit 2: yazdıklarımı tekrar okurken sanki bu olay yeni olmuş gibi bir durumun algılanabileceğini farkettim, düzeltmek/eklemek isterim. kozmik baykuş galaksilerinden gelen görüntü milyarlarca yıl öncesine ait. ancak jwst'nin özel kızılötesi kameraları ile tespit edilebilen çok nadir bir olay. yani firari kara deliğimizin galaksilerarası yolculuğu devam ediyor da olabilir, çoktan bir fosil haline gelmiş de olabilir. bu açıdan bakılırsa samanyolu ya da bir diğer galaksi için tehlike yaratması her halükarda imkansız. gerçi evrenin bilinmeyenleri sözkonusu olduğunda imkansız kelimesini kullanmamakta fayda var, o da ayrı mesele :)
  </div>]]></description><guid>https://eksisozluk.com/entry/180628790</guid><pubDate>Tue, 23 Dec 2025 08:25:00 -0000</pubDate><dc:creator><![CDATA[olive tree by the sea]]></dc:creator></item><item><title>[2025/12/22] 5. dostlarım</title><link>https://eksisozluk.com/entry/180640219</link><description><![CDATA[<div class="content content-expanded">
    insana <a class="b" href="https://www.eksisozluk.com/?q=tanju+okan">tanju okan</a>’a eşlikçi olma isteği uyandıran <a class="url" href="https://youtu.be/1UmV60k99JI" rel="nofollow noopener" target="_blank" title="https://youtu.be/1UmV60k99JI">şarkıdır</a>. içkim sigaram da yoktur halbuki.<br/><br/>(bkz: <a class="b" href="https://www.eksisozluk.com/entry/8715887">#8715887</a>) numaralı entry’deki “tanju okan’ın, ‘canım kadar yakınım el oldu şimdi’ kısmındaki ‘el’i, ‘gel’ kelimesinin g’sizi şeklinde telaffuz ettiği şarkı.” tespiti hakkında konuşmak istiyorum.<br/><br/>bu aslında gayet doğru bir telaffuzdur. ‘gel’deki e de ‘el’deki e de accent grav şeklinde, yani açık e (è) şeklinde telaffuz edilir istanbul türkçesinde. tabii rahmetli “el oldu şimdi” derken vurguyu biraz abartıyor; ama yine de e’nin açıklığı doğru. genelde l, m, n, r’den önce gelen e’ler açık telaffuz edilir.<br/><br/>tanju bey bence tüm şarkıyı muhteşem bir istanbul türkçesiyle okuyor. misal yine e’den devam edecek olursak; “her akşam efkâr basar garip gönlümü” cümlesindeki e’ler de muhteşem telaffuz ediliyor; ‘her’ sözcüğünde geniş/açık e, ‘efkâr’ sözcüğünde ise dar/kapalı e kullanılıyor. devamındaki, “içerken kadehleri kırasım gelir, suskun dudaklarımda sessiz bir şarkı, ah ettikçe içimden bir alev gelir” dizeleri de, “dumandan, kadehlerden göz gözü görmüyor, o kafayla nasıl bu kadar düzgün bir artikülasyon sergileyebiliyorsun be adam” dedirtir.
  </div>]]></description><guid>https://eksisozluk.com/entry/180640219</guid><pubDate>Mon, 22 Dec 2025 23:40:00 -0000</pubDate><dc:creator><![CDATA[epistula]]></dc:creator></item><item><title>[2025/12/22] 6. mehmet şimşek'in dar gelirliler güçlenecek demesi</title><link>https://eksisozluk.com/entry/180629219</link><description><![CDATA[<div class="content content-expanded">
    billur geçiyor sanırım. lorenz curve'ün makası iyice açıldı. özel sektör ve memurlar ufak bir oligarşi için çalışıyor. kalanlar milletin poposundan madde çekiyor ya da çakarlı araçlarıyla kendilerine halk üzerinde üstün bir yaşam kurmanın keyfini sürüyor. dar gelirliler bir noktada gereken cevabı verecek mi derseniz hiç sanmıyorum. stokholm sendromuna devam.<br/><br/>edit: fikrinizi dayatmak için mesaj atmayın lütfen varsa fikriniz başlık altına temellendirerek yazın.
  </div>]]></description><guid>https://eksisozluk.com/entry/180629219</guid><pubDate>Mon, 22 Dec 2025 14:38:00 -0000</pubDate><dc:creator><![CDATA[levrekmarin]]></dc:creator></item><item><title>[2025/12/22] 7. iyilik</title><link>https://eksisozluk.com/entry/180640722</link><description><![CDATA[<div class="content content-expanded">
    bir filmde duymuştum şu cümleyi: “<a class="b" href="https://www.eksisozluk.com/?q=b%c4%b1rak+herkes+i%c3%a7inden+geldi%c4%9fi+gibi+davrans%c4%b1n">bırak herkes içinden geldiği gibi davransın</a>, <a class="b" href="https://www.eksisozluk.com/?q=k%c3%b6t%c3%bcl%c3%bc%c4%9fe+gerek+kalmas%c4%b1n">kötülüğe gerek kalmasın</a>.” o an içimde bir şey kıpırdadı. sanki uzun zamandır bildiğim ama dile getiremediğim bir hakikati biri yüksek sesle söylemişti.<br/><br/><a class="b" href="https://www.eksisozluk.com/?q=iyilik+yapmak+i%c3%a7in+iyilik+yap%c4%b1lmaz">iyilik yapmak için iyilik yapılmaz</a>.<br/><a class="b" href="https://www.eksisozluk.com/?q=iyi+oldu%c4%9fun+i%c3%a7in+iyilik+yapars%c4%b1n">iyi olduğun için iyilik yaparsın</a>.<br/><a class="b" href="https://www.eksisozluk.com/?q=neysen+onu+yapars%c4%b1n">neysen onu yaparsın</a>.<br/><br/>bu üç cümle bir araya gelince, insanın en derin yerine dokunuyor. çünkü burada zorlama yok, hesap yok, gösteriş yok. sadece bir iç bütünlüğü var.<br/><br/>düşünün: bir insan neden iyilik yapar?<br/>bazısı alkış için yapar. bazısı vicdanını susturmak için. bazısı “<a class="b" href="https://www.eksisozluk.com/?q=iyiler+listesine">iyiler listesine</a>” girmek için. bazısı da karşısındaki insanın gözlerindeki o minneti görmek için. bunların hepsi bir tür “<a class="b" href="https://www.eksisozluk.com/?q=iyilik+yapmak">iyilik yapmak</a>”tır ama hiçbiri gerçek iyilik değildir. çünkü hepsinin içinde bir beklenti, bir karşılık, bir “<a class="b" href="https://www.eksisozluk.com/?q=kar%c5%9f%c4%b1l%c4%b1%c4%9f%c4%b1nda">karşılığında</a>” vardır.<br/>gerçek iyilik ise bambaşka bir şeydir. o, bir hesaptan doğmaz. bir zorunluluktan da doğmaz. o, insanın içinde zaten var olan bir şeyin dışarı taşmasıdır. tıpkı bir pınarın kendiliğinden akması gibi.<br/>iyi bir insan, iyilik yapmayı “<a class="b" href="https://www.eksisozluk.com/?q=yap%c4%b1lacak+bir+i%c5%9f">yapılacak bir iş</a>” olarak görmez. o, iyiliği bir görev gibi omzuna yüklemez. o sadece… iyidir. ve bu iyilik, onun her hareketinde, her sözünde, her bakışında kendiliğinden görünür.<br/><br/>birine yardım ederken “<a class="b" href="https://www.eksisozluk.com/?q=ne+kadar+iyi+bir+insan%c4%b1m">ne kadar iyi bir insanım</a>” diye düşünmez. düşünmez, çünkü o anda kendini değil, karşısındakini görüyordur. o anda içinde bir hesap değil, bir şefkat vardır.<br/>kötülük de aynı şekilde işler aslında. kötü bir insan, kötülük yapmak için özel bir çaba sarf etmez. o sadece… <a class="b" href="https://www.eksisozluk.com/?q=k%c3%b6t%c3%bcd%c3%bcr">kötüdür</a>. ve bu kötülük, onun içindeki boşluktan, öfkesinden, korkusundan sızar dışarı.<br/><br/>işte bu yüzden “<a class="b" href="https://www.eksisozluk.com/?q=b%c4%b1rak+herkes+i%c3%a7inden+geldi%c4%9fi+gibi+davrans%c4%b1n">bırak herkes içinden geldiği gibi davransın</a>” cümlesi bu kadar güçlü. çünkü zorla iyilik olmaz. maskeyle iyilik olmaz. “iyi görünmek” için yapılan hiçbir şey, gerçekten iyi değildir.<br/><br/>gerçek iyilik, insanın içindeki iyiliğin doğal bir uzantısıdır. tıpkı bir elma ağacının elma vermesi gibi. ağaç, “ben şimdi elma vermeliyim, yoksa iyi ağaç sayılmam” diye düşünmez. o sadece elma ağacıdır ve mevsimi gelince elma verir.<br/><br/>insan da öyledir. iyi bir insansan, iyilik yaparsın. kötü bir insansan, kötülük yaparsın. arada bir yerlerde, gri alanda dolaşanlar varsa, onlar da gri davranışlar sergiler.<br/>vicdan burada devreye giriyor. vicdan, insanın kendiyle yüzleştiği aynadır. o aynaya baktığında ne görüyorsan, onu yaşıyorsun demektir.<br/><br/>eğer vicdanın rahatsa, iyiliğin de sahicidir. eğer vicdanın huzursuzsa, yaptığın bütün “<a class="b" href="https://www.eksisozluk.com/?q=iyilikler">iyilikler</a>” bir gün seni boğar.<br/>o yüzden en büyük iyilik, kendine karşı dürüst olmaktır. içinde ne varsa, onu kabul etmek. sonra yavaş yavaş, o içindeki şeyi güzelleştirmeye çalışmak.<br/><br/>iyilik bir performans değildir.<br/>iyilik bir haldir.<br/>iyiysen, iyilik kendiliğinden akar.<br/>değilsen, ne kadar zorlarsan zorla, bir yerden patlar.<br/><br/><a class="b" href="https://www.eksisozluk.com/?q=neysen+onu+yapars%c4%b1n">neysen onu yaparsın</a>.<br/><a class="b" href="https://www.eksisozluk.com/?q=bu+kadar+basit">bu kadar basit</a>.<br/><a class="b" href="https://www.eksisozluk.com/?q=bu+kadar+derin">bu kadar derin</a>.
  </div>]]></description><guid>https://eksisozluk.com/entry/180640722</guid><pubDate>Mon, 22 Dec 2025 23:19:00 -0000</pubDate><dc:creator><![CDATA[kapnila]]></dc:creator></item><item><title>[2025/12/22] 8. fenerbahçe</title><link>https://eksisozluk.com/entry/180628981</link><description><![CDATA[<div class="content content-expanded">
    tacitus, roma imparatorluğu'nun ilk dönemlerini anlatırken şunu ima eder: yolsuzluklar yeni değildir, suçlar da; yeni olan şey, bunların artık öfkesizce karşılanmasıdır. senato'da herkes bilir ama sesler alçalmıştır. çünkü iktidarın kendisi değil, ona olan mesafe hayat kurtarır.<br/><br/>canım fenerbahçe'min sözümona takım kaptanı; şike, bahis ve benzeri iddialarla cezaevinde. yeni seçilen başkan ise son derece ağır ithamlarla, çirkin ve karanlık bir soruşturmanın içinde. şunu da belirtmeden edemeyeceğim, en büyük temennim eğer suçsuzlarsa umarım en kısa sürede aklanırlar ve iade-i itibarları yapılır.<br/><br/>durum buyken, yüksek izlenmeli büyük spor programlarına bakıyorum. bu konular öyle yumuşak, öyle hızlı geçiliyor ki — hatta bazıları hiç değinmiyor bile — insanın şaşırmaması mümkün değil. oysa eskiden olsa yer yerinden oynardı. kameraların karşısında parmak sallayan spor yorumcuları, bu meseleleri köpürte köpürte, büyüte büyüte anlatır; gündem günlerce buradan düşmezdi. şimdi ise herkes sanki olağan bir gelişmeden söz ediyormuş gibi davranıyor.<br/><br/>bu normal mi? yoksa normalleştirilen bir şey mi var?<br/><br/>tacitus'a göre, en tehlikeli dönem, insanların her şeyi bildiği ama hiçbir şeyden şaşırmadığı dönemdir.<br/><br/>bugün spor ekranlarında gördüğümüz tablo da buna benziyor. skandal yokmuş gibi davranılmıyor; var ama üzerine basılmadan geçiliyor.<br/><br/>şeytan ayrıntıda gizlidir denir ama burada ayrıntılardan çok, sessizlik dikkat çekiyor. sanki herkes her şeyi biliyormuş da susuyormuş gibi. acaba diyorum, ucu kendilerine de dokunur diye mi bu sessizlik?
  </div>]]></description><guid>https://eksisozluk.com/entry/180628981</guid><pubDate>Mon, 22 Dec 2025 13:25:00 -0000</pubDate><dc:creator><![CDATA[lufermeraklisi]]></dc:creator></item><item><title>[2025/12/22] 9. ilk arabam yerli otomobil aile destek programı</title><link>https://eksisozluk.com/entry/180620559</link><description><![CDATA[<div class="content content-expanded">
    ötv siz sıfır araç dönemi başlıyor diye seviniyor, biz niye ötv ödüyoruz demiyor adam. çünkü farkındalık ve bilinç zahmetlidir. babası 20 yaşın altında arabaya binen o üç çocuk yeterli beslenemiyor, giyim, eğitim ve zayıf beslenme nedeni ile zaten çocukların durumu kötü o çocuğun babası da kalkıp çocukların boğazından kesip altına araba çekebiliyorsa onunda vicdanını.
  </div>]]></description><guid>https://eksisozluk.com/entry/180620559</guid><pubDate>Mon, 22 Dec 2025 00:40:00 -0000</pubDate><dc:creator><![CDATA[eksiyazici]]></dc:creator></item><item><title>[2025/12/22] 10. aşk</title><link>https://eksisozluk.com/entry/180625392</link><description><![CDATA[<div class="content content-expanded">
    ne cesarettir tam olarak, ne de korku… ikisini aynı anda yaşayıp yine de vazgeçmemektir.
  </div>]]></description><guid>https://eksisozluk.com/entry/180625392</guid><pubDate>Mon, 22 Dec 2025 09:48:00 -0000</pubDate><dc:creator><![CDATA[mappavri]]></dc:creator></item><item><title>[2025/12/22] 11. 40 yaşında hiç evlenmemiş erkek</title><link>https://eksisozluk.com/entry/180619847</link><description><![CDATA[<div class="content content-expanded">
    komşularım tahminen 80 küsür yaşlarında olan 2 tane yaşlı karı-koca... bazen kadının bağırma seslerini falan duyuyordum, bu yaşta hala neyi paylaşamadıklarına pek anlam veremiyordum. hemşire olan bakıcılarının bana ayaküstü bir sohbetimizde söylediğine göre, kadında hastalık derecesinde narsisizm varmış ve dırdırıyla adamı hasta etmiş. ne hastalığı var tam bilmiyorum ama stresten hasta olmuş adamcağız işte...<br/><br/>bir keresinde bu yaşlı adamla karşılaştık ve aramızda şöyle bir diyalog geçti:<br/><br/>adam: siz evli misiniz?<br/>ben: hayır değilim.<br/>adam: bu yaşa kadar evlenmediğinize göre bayağı akıllı birisiniz.<br/>ben: estağfurullah (gülerek)<br/><br/>bu hikayeden ders çıkaran olur belki diye sizinle de paylaşmış olayım.
  </div>]]></description><guid>https://eksisozluk.com/entry/180619847</guid><pubDate>Tue, 23 Dec 2025 16:44:00 -0000</pubDate><dc:creator><![CDATA[civa adam]]></dc:creator></item><item><title>[2025/12/22] 12. yazarların favori ressam ve eseri</title><link>https://eksisozluk.com/entry/180638850</link><description><![CDATA[<div class="content content-expanded">
    1867’de claude monet’nin hayatı, sevgilisi camille doncieux’nün hamile olduğunu söylemesiyle altüst olur. tutucu babası, monet’ye ya sanatı ya da ailesinin desteğini seçmesini dayatır. monet geri çekilir; camille’i ve doğacak çocuğunu yoksulluğun ortasında bırakır.<br/><br/>camille oğulları jean’ı dünyaya getirir. monet gizlice gelir, gider… sonunda üçü birlikte sefalet içinde yaşar, evlenirler. zamanla resimler satılmaya başlar; evlerine dingin bir mutluluk yerleşir. monet, tablolarında hep camille’i resmeder.<br/><br/>ancak camille ikinci çocuğuna hamileyken ölümcül bir hastalığa yakalanır ve 32 yaşında hayata veda eder. monet, eşinin ölüm yatağında başında saatlerce sessizce oturur. ardından onun son portresini yapar:<br/>camille sur son lit de mort.<br/>“eşimin ölü hâline bakarken içime doğan renkleri kullandım,” der.<br/><br/>işte empresyonizm tam da budur:<br/>görüneni değil, algılananı resmetmek.<br/>o tabloda camille’in yüzünü değil, monet’nin acısını görürüz.<br/><br/>yıllar sonra monet, giverny’de büyük bir ev ve bahçe kurar. bahçıvandır, aşçıdır, ressamdır. mutfağında sofralar kurulur, sanat konuşulur. içindeki huzur tuvallere renk olur.<br/><br/>“bir kuşun şakıdığı gibi resim yaparım,” der.<br/>1926’da öldüğünde tabutunun üzerindeki siyah örtü kaldırılır.<br/>“monet’ye siyah yakışmaz,” denir.<br/>çünkü empresyonistler, bir sabah siyah boyaları bitince doğmuşlardır.<br/>ve hayata da hep o gözle bakmışlardır:<br/><br/>düz değil, titreşimli.<br/>keskin değil, sezgisel.<br/>geometrik değil, insani.<br/><br/>aslında hepimiz, olabildiğimiz kadar empresyonist değil miyiz?<br/><br/><a class="url" href="https://soz.lk/i/yblka53m" rel="nofollow noopener" target="_blank" title="https://soz.lk/i/yblka53m">görsel</a><br/><br/><a class="url" href="https://soz.lk/i/chswq34h" rel="nofollow noopener" target="_blank" title="https://soz.lk/i/chswq34h">görsel</a><br/><br/><a class="url" href="https://soz.lk/i/brvpcvr0" rel="nofollow noopener" target="_blank" title="https://soz.lk/i/brvpcvr0">görsel</a>
</div>]]></description><guid>https://eksisozluk.com/entry/180638850</guid><pubDate>Mon, 22 Dec 2025 21:55:00 -0000</pubDate><dc:creator><![CDATA[gizliromantik]]></dc:creator></item><item><title>[2025/12/22] 13. mesaj atsam mı atmasam mı tereddüdü</title><link>https://eksisozluk.com/entry/180637580</link><description><![CDATA[<div class="content content-expanded">
    atın diye tavsiye edeceğim tereddüt.<br/>sizin mesajların ardına gelecek soğuk bir iki cevap sonunda, o kişiyle bir halt olmayacağını anlayıp yola devam edersiniz.<br/>kafada konuyu büyütüp tribe girmektense etkileşimi hızlandırıp bitirmek daha az yıkıcı olur.
  </div>]]></description><guid>https://eksisozluk.com/entry/180637580</guid><pubDate>Mon, 22 Dec 2025 20:59:00 -0000</pubDate><dc:creator><![CDATA[nt4 0]]></dc:creator></item><item><title>[2025/12/22] 14. mauro icardi'nin gheorghe hagi'ye yazdığı yazı</title><link>https://eksisozluk.com/entry/180627315</link><description><![CDATA[<div class="content content-expanded">
    “sevgili üstat gheorghe hagi,<br/><br/>kalbim dolu bir şekilde ve devlerin izleri üzerinde yürüdüğünü bilen birinin alçakgönüllülüğüyle size yazıyorum.<br/><br/>bugün birçok kişi bir rekordan, sayılardan, istatistiklerden bahsediyor.<br/><br/>ben ise çok daha büyük bir şeyden bahsetmeyi tercih ediyorum: mirastan.<br/><br/>rekorunuzu geçmek, sizi geçmek anlamına gelmiyor. çünkü siz sadece goller bırakmadınız; kimlik, karakter ve gurur bıraktınız.<br/><br/>galatasaray’ın kendini büyük, korkulan ve saygı duyulan bir kulüp olarak görmesini sağladınız.<br/><br/>bir ülkenin tamamına bu kulübün sonsuza kadar sevildiğini öğrettiniz.<br/><br/>hepimizden önce metin oktay vardı. galatasaraylı olmanın ne demek olduğunu öğreten isim. bu formayı onura, tutkuya ve kadere dönüştüren kişi.<br/><br/>siz bu mirası aldınız ve başka bir boyuta taşıdınız. ve bunun sayesinde bizden sonra gelenler burada sadece futbol oynanmadığını; burada bir tarihin savunulduğunu anladı.<br/><br/>bugün bana türkiye’nin idolü olduğum söyleniyor. beni oynarken görüp galatasaraylı olan çocuklar olduğu söyleniyor. bu formayla futbola yeniden âşık olan yetişkinler olduğu söyleniyor. bana çok basit ve çok samimi bir şey söylediğimde inanın: bu sevgi benimle başlamadı. metin oktay’la başladı. sizinle büyüdü. ve onu sürdürme gibi büyük bir onur bana nasip oldu.<br/><br/>bu tutkuyu ben yaratmadım. onu miras aldım. ve en büyük sorumluluğum onu korumak, onurlandırmak ve yeni nesillerde büyütmek oldu.<br/><br/>eğer bugün koskoca bir nesil ‘ben galatasaraylıyım’ derken gurur duyuyorsa, bunun sebebi sizin gibi devlerin önce bu armayı sadece yetenekle değil, karakterle ve ruhla savunulması gerektiğini öğretmiş olmasıdır.<br/><br/>idol olmak önemli goller atmak değildir. idol olmak insanların hafızasında kalmaktır.<br/><br/>ve bu konuda, üstat, siz de sonsuza kadar öyle kalacaksınız.<br/>bugün adım sizinkine yakın bir yerde yazıyorsa, bunu büyük bir onur olarak görüyorum. çünkü sizin gibi bir efsaneyle aynı sayfayı paylaşmak kutlanacak bir şey değil; teşekkür edilecek bir şeydir.<br/><br/>olan her şey için teşekkür ederim.<br/><br/>hâlâ olmaya devam ettiğiniz her şey için teşekkür ederim.<br/>bugün yürümek ayrıcalığına sahip olduğum yolu inşa ettiğiniz için teşekkür ederim.<br/><br/>hayranlık, saygı ve sonsuz minnetle,<br/><br/>mauro icardi"<br/><br/>yemin etti bizi deli edecek, metin oktay falan diyor ya senin canını yerim. <br/>(bkz: <a class="b" href="https://www.eksisozluk.com/?q=more+than+a+player+part+of+our+soul">more than a player part of our soul</a>)
  </div>]]></description><guid>https://eksisozluk.com/entry/180627315</guid><pubDate>Mon, 22 Dec 2025 12:19:00 -0000</pubDate><dc:creator><![CDATA[psyjonturk]]></dc:creator></item><item><title>[2025/12/22] 15. alperen şengün</title><link>https://eksisozluk.com/entry/180626346</link><description><![CDATA[<div class="content content-expanded">
    bugünkü maç sonucuna ne yalan söyleyeyim daha çok bi sevindim. bu balık hafızalık sadece bizim ülkemize özgü zannediyoruz ama öyle değilmiş. alperen bu sene benim hatırladığım okc, orlando, milwaukee, ilk denver maçında tek başına takımına maçı getirdi. okc maçında kd'nin son anda sga'in faul tuzağına düşmesiyle gitti, denver ilk maçı ise resmen hakemlerin denver'a maçı vermesiyle gitti. bunlar önemli değil sonuçta maçı tek başına takımına getirdi mi getirdi. sen gidip clutch şut kullanan adamın sadece kaçırdıklarından edit yapıp adama sallarsan adamda böyle kenara çekilir. alın lan siz kullanın banane der. ete suya dokunmayan jabari, amen, kd laf yemeyecek alperen taşın altına elini soktuğu için yiyecek. yok böyle bir dünya. alın kardeşim madem siz daha iyisiniz alın siz kullanın. sonucunu hemen bugün gördük, konferans sonuncusu sacramento'yu bile yenemediler.
  </div>]]></description><guid>https://eksisozluk.com/entry/180626346</guid><pubDate>Mon, 22 Dec 2025 10:54:00 -0000</pubDate><dc:creator><![CDATA[plastik krampon]]></dc:creator></item><item><title>[2025/12/22] 16. bugüne kadar yaşanmış hayatın tek cümlelik özeti</title><link>https://eksisozluk.com/entry/180636835</link><description><![CDATA[<div class="content content-expanded">
    "şu hayatta başkalarının önünde bir kapı kapanırsa diğeri açılır ama bana hep döner kapı denk gelir, tam çıkacağım derken hop bir de bakıyorum dönüp dolaşıp yine içerdeyim."
  </div>]]></description><guid>https://eksisozluk.com/entry/180636835</guid><pubDate>Mon, 22 Dec 2025 20:23:00 -0000</pubDate><dc:creator><![CDATA[pandayavrusu]]></dc:creator></item><item><title>[2025/12/22] 17. chris rea</title><link>https://eksisozluk.com/entry/180634925</link><description><![CDATA[<div class="content content-expanded">
    bütün şarkıları güzel albüm yapabilmek, büyük müzisyenlere özgü bir fenomendir. the road to hell albümüyle, o panteona adını yazdırmış bir adamdı. ışıklar içinde uyusun usta.
  </div>]]></description><guid>https://eksisozluk.com/entry/180634925</guid><pubDate>Mon, 22 Dec 2025 18:36:00 -0000</pubDate><dc:creator><![CDATA[leopold strabismus]]></dc:creator></item><item><title>[2025/12/22] 18. migros hemen</title><link>https://eksisozluk.com/entry/180631133</link><description><![CDATA[<div class="content content-expanded">
    dün akşam saat 7 sularında kaju, origini ve birkaç abur cubur sipariş ettiğim torbamı kurye tarafından teslim alıp açtığımda içerisinden sadece 1kg domates çıktığını gördüm, kapıyı geri açıp kuryeye seslendiğimde çoktan gitmişti. ardından hemen siparişin yanlış geldiğini, iade etmek istediğimi söylemek için 3 kere müşteri hizmetlerini aradım. bilgilendirme için aranacağımı ve kuryenin yanlış siparişi gelip geri alacağını söylediler, bu akşam gelirse yanlış siparişi geri alabileceğini ama yarın evde olmayacağımı ilettim, tamam dediler. açılan talebe bir gün sonra, yani bugün toplantıdayken arayarak geri döndüler sağ olsunlar ama toplantıda olduğum için telefonu açamadım. 15dk sonra geri aradığımda bana ulaşamadıkları için talebimin kapandığını söylediler. ne salak saçma bir operasyonunuz var, hem siparişi yanlış getirin hem de iade için bin bir takla attırın müşteriye.<br/><br/>edit: migros ceo'suna mail atmıştım, görmüş maili. bir numara aradı ve sorunu çözdüler.<br/><br/>edit2: genel müdürlükten özür dilemek ve iade işlemini başlatmak için arayan kişi tekrar arayarak yanlış gelen ürünü ne zaman geri alabileceklerini sordu. bugün evde olmayacağımı belirttim. yarına planlayalım mı o zaman, kurye müsait olduğunuzda gelir dedi. evde olup olmayacağım garanti olmadığı için 1kg domateslerini daire kapımın önüne astım.
  </div>]]></description><guid>https://eksisozluk.com/entry/180631133</guid><pubDate>Tue, 23 Dec 2025 10:21:00 -0000</pubDate><dc:creator><![CDATA[pilot ucuran ucak]]></dc:creator></item><item><title>[2025/12/22] 19. rusya</title><link>https://eksisozluk.com/entry/180637282</link><description><![CDATA[<div class="content content-expanded">
    tarihçi ve analist oleg çeslavski'nin rusya hakkındaki görüşlerini inceleyen bir yazıyı paylaşmak istedim. rus imparatorluğu ve sovyetler birliği dönemi altında birçok doğu avrupalı ulus doğrudan rus yönetimini birinci elden tecrübe etmiş oldu. acaba mevcut rusya'yı nasıl görüyorlar, bunun için açıklayıcı bir metin ve inceleme olmuş:<br/><br/>"rusya gibi bir devlet bir yanılsamadan ibarettir" diyor ve bu ifade, resmi rus tarih yazımının sekiz yüzyıldır özenle gizlediği şeyi özetliyor. bu bir sistem hatası değil. geçici bir aksaklık da değil. aksine, onun özü, demir gibi sağlam mantığı, varoluşunun tek mümkün yolu.<br/><br/>çeslavski'nin kitabına "rus dünyası" değil de "rus efsanesi " adını vermesi tesadüf değildir . aradaki fark temeldir. dünya, inanıp inanmamanızdan bağımsız olarak var olan, somut, elle tutulur bir şeydir. efsane ise bilinç tarafından inşa edilen, insanların ona inandığı sürece işleyen sanal bir gerçekliktir. ve rus hükümeti, çılgınca bir tutarlılıkla, muazzam kaynaklarını tam olarak efsaneye yatırıyor. zafer peşinde koşmaya. kahramanlar panteonunun bir başka kahramanına. sanal büyüklüğe.<br/><br/>ama gerçekte durum böyle değil.<br/><br/>yollarda değil. tıpta değil. eğitimde değil. ülkeye gerçek kalkınma sağlayabilecek, geleceğe temel oluşturabilecek, bölgeyi gerçek bir devlete dönüştürebilecek hiçbir alanda değil. çünkü buna ihtiyaçları yok; bunu yapmaları kesinlikle yasaklanmış durumda . sistemin doğası gereği bu yasaklanmış.<br/><br/>neden mi? çünkü gelişmiş altyapı, yüksek kaliteli tıp, işleyen eğitim gerçek değer yaratır. ve gerçek değer bağımsızlığı doğurur. eleştirel düşünmeyi. karşılaştırma yeteneğini. talep etme hakkını. gelişmiş kurumlara sahip gerçek bir devletin büyüklükle ilgili mitlere ihtiyacı yoktur; gerçek başarıları vardır.<br/><br/>rus hükümeti yalnızca kaynak ile tüketicisi arasında bir aracı görevi görüyor. sekiz yüz yıldır aynı düzen: başkasının mallarına (deri, tahıl, petrol, gaz) el koymak, daha yüksek fiyata satmak ve aradaki farkı kendine mal etmek. yaratım yok. değer üretimi yok. sadece yeniden satış ve transit kontrolü. ve böyle bir sistem için gelişmiş bir toplum ölümcül bir tehdittir.<br/><br/>işte bu yüzden para hastanelere değil, propagandaya gidiyor. okul tadilatlarına değil, efsanevi kahramanların anıtlarına. gazilere verilen emekli maaşlarına değil, "ölümsüz alayların" törenlerine. efsane, gerçeklikten daha ucuz, daha yönetilebilir ve daha güvenlidir. efsane tartışmaz. rahatsız edici sorular sormaz. kanıt talep etmez.<br/><br/>rusya, yanılsamayı ustaca paraya çevirmeyi öğrendi. içerik yerine imaj satıyorlar. milyonlarca insanı sahip olmadıkları şeylerle gururlandırıp, sanal ihtişam uğruna gerçek refahı feda ediyorlar. bu, yanılsama gerçeklikle çarpışana kadar zekice bir kontrol şemasıdır.<br/><br/>işte o zaman köprüler çökmeye başlar. kazanlar patlar. şehirler batar. çünkü altyapı bir efsane değildir. geçit törenleriyle desteklenemez. zafer konuşmalarıyla hastane inşa edemezsiniz. bir imparatorluğun büyüklüğünü anlatan acıklı bir tv dizisiyle okul yenileyemezsiniz.<br/><br/>cheslavsky, sekiz yüzyıl boyunca ritüeller, altın kubbeler, imparatorluk sembolleri ve propaganda akımlarıyla gizlenmiş olanı bir tarihçinin neşteriyle inceliyor: rusya, kelimenin modern anlamıyla hiçbir zaman bir devlet olmamıştır. her zaman transit geçişten rant elde eden bir makine olmuştur. üretici ve tüketici arasına kurulmuş parazit bir yapı. ve böyle bir yapı için toplumun gelişmesi bir amaç değil, bir tehdittir.<br/><br/>gerçekliğin haklarını giderek daha fazla talep ettiği bir dünyada, hayalet bir devletin daha ne kadar süre varlığını sürdürebileceği sorusu ortaya çıkıyor.''
  </div>]]></description><guid>https://eksisozluk.com/entry/180637282</guid><pubDate>Mon, 22 Dec 2025 20:49:00 -0000</pubDate><dc:creator><![CDATA[porselenadam]]></dc:creator></item><item><title>[2025/12/22] 20. hatırladıkça iç burkan garibanlık anıları</title><link>https://eksisozluk.com/entry/180624896</link><description><![CDATA[<div class="content content-expanded">
    yıl 2008, ben 12 yaşındayım. ailemiz 5 kişi, babam inşaatlarda günlük yevmiyeyle çalışıyor, annem evlere temizliğe gidiyor. evimiz ankara'nın bir gecekondu mahallesinde, iki göz oda, sobayla ısınıyoruz.<br/>kışın en sert günüydü, kar yağmıştı, hava buz gibi. okuldan eve dönerken ayakkabımın tabanı tamamen ayrılmış, kar suyunun içinde çoraplarım ıslanmış sırılsıklam. eve girdim, annem sobanın başında oturuyor, kucağında 3 yaşındaki kardeşim. sobada ateş yok, çünkü odun bitmiş. annem "bugün temizlik iptal oldu evladım, para yok" dedi sessizce.<br/>açız. dolapta bir somun bayat ekmek, bir de yarım çay şekeri var. annem ekmeği üçe böldü, bize ikişer dilim verdi, kendine bir dilim aldı. "şekere batırın da öyle yiyin, tatlı olur" dedi gülümseyerek. kardeşim şekeri döktü diye ağlamaya başladı, annem onu susturmak için kendi dilimini ona verdi.<br/>o an babam kapıyı çaldı. içeri girdiğinde yüzü mosmor, elleri kan içinde. "bugün iş yoktu, kapıdan kovdular" dedi. cebinden 5 lira çıkardı, "bunu dün kalanından saklamıştım, alın bir şeyler" diye. annem o 5 lirayla bakkaldan margarin aldı, geldik hep beraber bayat ekmeğe margarin sürüp yedik. soba yanmadığı için üşüyerek yattık o gece, dördümüz aynı yatakta birbirimize sarılıp.<br/>ertesi sabah okula giderken annem arkamdan seslendi: "oğlum, ayakkabını bantladım, dikkat et düşmesin." dönüp baktım, annem eski bir poşeti kesip ayakkabımın altına bantlamış, üstüne de "sağlam olsun" diye ekstra tur atmış.<br/>o poşet ayakkabıyla okula gittim. sınıfta kimse bir şey demedi ama koridorda bir çocuk "bakın poşet ayakkabılı geldi" diye güldü. başımı öne eğdim, lavaboya gidip bir süre ağladım.<br/>hâlâ hatırladıkça içim yanar. o poşet ayakkabı, o margarinli ekmek, annemin gülümsemeye çalışırken yaşaran gözleri... şimdi çok şükür halimiz yerinde ama o günler hiç gitmiyor aklımdan.<br/>garibanlık bu işte, para değil sadece; gururun, çocukluğunun parçalanması...
  </div>]]></description><guid>https://eksisozluk.com/entry/180624896</guid><pubDate>Mon, 22 Dec 2025 09:12:00 -0000</pubDate><dc:creator><![CDATA[fok terbiyecisi]]></dc:creator></item><item><title>[2025/12/22] 21. güne bir türkü bırak</title><link>https://eksisozluk.com/entry/180624228</link><description><![CDATA[<div class="content content-expanded">
    seval eroğlu'nun sesinden dinleyebilirseniz dinlemenizi tavsiye ediyorum.<br/><br/>(bkz: <a class="b" href="https://www.eksisozluk.com/?q=seval+ero%c4%9flu">seval eroğlu</a>)<br/><br/>salma dil gemisin engine<br/><br/>salma dil gemisin engine aşık<br/>erenler aşkına payan bulunmaz<br/>her yerde keşfetme sakın hakayik<br/>anı fehmeyliyen bir can bulunmaz.<br/><br/>arifin halini tarif ne hacet<br/>efsane sözlerden eyle feragat<br/>kande göster bana sahip keramet<br/>ali çoktur şah-ı merdan bulunmaz.<br/><br/>muhtefi oldular alemde erler<br/>kıymetsiz olmuştur ilmü hünerler<br/>her kime sorarsan arifiz derler<br/>benden özge baktım nadan bulunmaz.<br/><br/>turabi cihanda olduk serseri<br/>fehmeden kalmamış dürrü gevheri<br/>kimsenin kimseden yoktur haberi<br/>böyle acayip seyran bulunmaz.<br/><br/>söz : âşık turabi<br/>toprağınız bol olsun...<br/><br/>debe için teşekkür ederim.
  </div>]]></description><guid>https://eksisozluk.com/entry/180624228</guid><pubDate>Tue, 23 Dec 2025 08:49:00 -0000</pubDate><dc:creator><![CDATA[animal deist]]></dc:creator></item><item><title>[2025/12/22] 22. eşi hamile erkeğin aldatma hakkı</title><link>https://eksisozluk.com/entry/180625376</link><description><![CDATA[<div class="content content-expanded">
    yukardaki arkadaşa katılıyorum. bu tiplerin eşleri de askere gittiğinizde, iş seyahatine çıktığınızda ya da yeteri kadar ilgi göstermediğiniz her an sizi aldatma hakkına sahip. çünkü kadınlar öyle proglamlanmış, ilgisiz duygusuz yaşayamıyorlar. iki gün ilgilenmeseniz, 3. gün gözleri iş arkadaşlarının ilgisine kayıyor. o yüzden böyle tiplerin hep birbirini bulması taraftarıyım. ne güzel musmutlu yuvarlanıp gidersiniz :)
  </div>]]></description><guid>https://eksisozluk.com/entry/180625376</guid><pubDate>Mon, 22 Dec 2025 09:47:00 -0000</pubDate><dc:creator><![CDATA[fridaykahlo]]></dc:creator></item><item><title>[2025/12/22] 23. mihail bulgakov</title><link>https://eksisozluk.com/entry/180621181</link><description><![CDATA[<div class="content content-expanded">
    (bkz: <a class="b" href="https://www.eksisozluk.com/?q=usta+ve+margarita">usta ve margarita</a>) isimli romanını yıllar önce okuduğum sovyet dönemi, asıl mesleği doktor olan rus yazar. yazarlığı muhteşem o ayrı ama ilk eşi tatiana lappa ile olan durumunu yazayım kutsal bilgi kaynağına :)<br/>ilk eşi ondan daha varlıklı bir ailenin kızı tatiana lappayı 11 yıllık evlilikten sonra başka kadın için terketmiş bir yazardır.<br/>tatiana onu 3 defa ölümden kurtarmış, morfin bağımlılığı ve tifo hastalığı süresi boyunca onun bakımını üstlenmiş, ailesinin gönderdiği bütün paraları ikisinin geçimi için harcamış, onun için türlü türlü fedakarlıklar yapmış bir kadındır.<br/>tatiana ile evliyken "beyaz muhafız" isimli romanını yazıyor ve bu romanı tatianaya ithaf edeceğini söylüyor fakat tatianayı terkedince romanı diğer kadına ithaf ediyor, tatianaya ise "o öyle istedi" cevabını veriyor.<br/>bu arada tatianayı fakirken terketmiyor, edebiyat camiasında popülerliğe kavuşup, eline para geçince terkediyor. <br/><br/>meselenin biraz özeti şurada var.<br/><br/><a class="url" href="https://bulgakovsociety.com/tatiana-lappa-the-first-wife-of-mikhail-bulgakov/" rel="nofollow noopener" target="_blank" title="https://bulgakovsociety.com/tatiana-lappa-the-first-wife-of-mikhail-bulgakov/">link</a>
</div>]]></description><guid>https://eksisozluk.com/entry/180621181</guid><pubDate>Mon, 22 Dec 2025 01:07:00 -0000</pubDate><dc:creator><![CDATA[solferino]]></dc:creator></item></channel></rss>