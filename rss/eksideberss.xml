<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-12-08 01:18:06.247345</lastBuildDate><item><title>[2025/12/06] 1. provokatör murat katfar'ın tutuklanması</title><link>https://eksisozluk.com/entry/180295778</link><description><![CDATA[<div class="content content-expanded">
    konu dini değerlere hakaretse, inek eti yemek de dini değerlere hakarettir. ama herkes biliyor ki konu dini değer falan değil, konu alenen iktidar tarafından desteklenen bir kitlenin dini değer maskesi altında iktidar destekçisi olmayanlara karşı bilenmesi hadisesi, bir nevi iktidar destekçisi olmamanın suç haline gelmesi.
  </div>]]></description><guid>https://eksisozluk.com/entry/180295778</guid><pubDate>Sat, 06 Dec 2025 20:18:00 -0000</pubDate><dc:creator><![CDATA[dunyayagecgelenkisi]]></dc:creator></item><item><title>[2025/12/06] 2. fenerbahçe</title><link>https://eksisozluk.com/entry/180299180</link><description><![CDATA[<div class="content content-expanded">
    bu sezon çıktığı 15 maçın sadece 4 tanesinde rakipleri 11 kişi iken kazanabilmiş.
  </div>]]></description><guid>https://eksisozluk.com/entry/180299180</guid><pubDate>Sat, 06 Dec 2025 22:03:00 -0000</pubDate><dc:creator><![CDATA[tantunisultansuleyman]]></dc:creator></item><item><title>[2025/12/06] 3. the saint of incipient insanities</title><link>https://eksisozluk.com/entry/180288327</link><description><![CDATA[<div class="content content-expanded">
    --- <a class="b" href="https://www.eksisozluk.com/?q=spoiler">spoiler</a> ---<br/><br/>kendini öldürerek yaşamına son verme olan haliyle ölüm fikri insan zihninde nasıl var oluyor (bir anda mı, bir sürecin ürünü olarak mı, gelişimsel mi yoksa devrimci bir nihayete erdirme fikriyle mi?) ve bu fikir bir kez var olduktan sonra insanın yaşamındaki diğer fikirlere ya da o kişinin yaşamının kendisine ne yapıyor? ölüm fikri kafasında yer etmiş birisi nasıl yaşıyor? hayat onun için ne anlama geliyor ? bir kere ölüm fikri zihne yerleştikten sonra bu fikri dönüştürmek mümkün mü, kendini öldürme fikri dönüşebilen düşüncelerden mi yoksa bir sabitlik mi? diğer insanlarla kurulan ilişkiler, başka fikirler bu kendini öldürme fikriyle nasıl etkileşime giriyorlar, tabi girebiliyorlar mı en başta? <br/><br/>bu ve buna benzer sayısız soru işaretini getirdi bende elif şafak'ın <a class="b" href="https://www.eksisozluk.com/?q=araf">araf</a>'ı ve onun <a class="b" href="https://www.eksisozluk.com/?q=gail">gail</a> karakteri. zihninde bir <a class="b" href="https://www.eksisozluk.com/?q=alfabe+%c3%a7orbas%c4%b1">alfabe çorbası</a>, o çorbayı karıştırdığı bir <a class="b" href="https://www.eksisozluk.com/?q=ka%c5%9f%c4%b1%c4%9f%c4%b1">kaşığı</a> ve de yine zihnine mıhlanmış bir ölüm fikri olan bu kadının roman boyunca sayısız denemeleri (<a class="b" href="https://www.eksisozluk.com/?q=tutunma+denemeleri">tutunma denemeleri</a> belki), alfabe çorbasını karıştırarak kendine <a class="b" href="https://www.eksisozluk.com/?q=yeni+isimler">yeni isimler</a>, yeni bir isim altında <a class="b" href="https://www.eksisozluk.com/?q=yeni+kimlikler">yeni kimlikler</a>, bu kimlikler etrafında örgütleyebileceği <a class="b" href="https://www.eksisozluk.com/?q=yeni+bir+d%c3%bcnya">yeni bir dünya</a> yaratma çabaları ve bu çabaları baltalayan, bozan, asla değiştiremediği, adeta bir saat titizliğinde kendini belli periyotlarla hatırlatan <a class="b" href="https://www.eksisozluk.com/?q=%c3%b6l%c3%bcm">ölüm</a>.. bu ikisi, yeniden doğmak, başka bir adla yeniden yaşamakla kendini öldürmek yani..bunlar arasındaki diyalektiğe dönüşemeyen savaşa tanık oluyoruz roman boyunca. gail yaşayabilecek mi yoksa içindeki ölüme boyun mu eğecek? içindeki ölümü dönüştürmeye gücü yetebilecek mi sahip olduğu, annesinden miras alfabe çorbası?<br/><br/>"çocukken annesiyle birlikte oynadıkları bir oyundu bu. eskiden cennette tanrı kendine bir <a class="b" href="https://www.eksisozluk.com/?q=alfabe+%c3%a7orbas%c4%b1">alfabe çorbası</a> pişirmiş ve bunu devasa bir kaseye koyup mutfak penceresinin yanında soğumaya bırakmıştı. ama sonra kuvvetli, küstah bir rüzgar ya da hınzır, yoldan çıkmış bir melek ya da belki bizzat şeytan, kazara ya da kasten (hikayenin bu bölümü her anlatıldığında değişirdi) kaseyi yere, yani gökyüzüne düşürmüş ve çorbanın içindeki bütün harfler kainata saçılmıştı, bir daha asla toplanmamak üzere. harfler her yerdeydi, fark edilip bulunmayı bekliyorlardı. cennet kasesi'nde kalsalar oluşturabilecekleri kelimelere yerleştirilmek, <a class="b" href="https://www.eksisozluk.com/?q=eski+manalar%c4%b1na">eski manalarına</a> kavuşabilmek istiyorlardı."<br/><br/>dökülmüş bir alfabe çorbası adeta cennetin yitirilişi miti gibi. yaşamak için gerekli olan anlamın kaybı ve onun yarattığı ruhsal tedirginlik hali roman boyunca gail'in peşini bırakmayan. manasız bir evren çünkü alfabe çorbasının harflerinden işine yarayabilecek, kendi yaşamını örgütleyebileceği <a class="b" href="https://www.eksisozluk.com/?q=uygun+kelimeler">uygun kelimeler</a>i bulamıyor bir türlü genç kadın ve arayışı ilerledikçe yoruluyor, gücü tükeniyor, alternatifler azalıyor, yani tutunabileceği dallar birer birer yokoluyor. <br/><br/>"zihni hemen kapanıverdi kendi üstüne. hayatında bir kez daha kendisini düşerken seyretmeye başlamıştı ve bu <a class="b" href="https://www.eksisozluk.com/?q=d%c3%bc%c5%9f%c3%bc%c5%9f">düşüş</a> sersemletici bir tempoyla hızlanarak yaşama arzusunu azar azar aşındırıyordu, içerideki bir yaradan sızan kan gibi, görünürde kesik olmadan."<br/><br/>gail'in tutunamayışını, alfabe çorbasından manalı cümleler ve o cümleler aracılığıyla bütünlüklü bir yaşam elde edemiyişinin ve içindeki ölümün kendisini boşluğa çağırışının anlatıldığı son satırları romanın.. gail roman boyunca sayısız kez yaşamayı ve sayısız kez ölmeyi deniyor ama bir türlü birleşemiyor yaşamla ölüm, ölümün yaşama içkin olduğu fikri genç kadın için. ölümü yaşama sokacak o uygun geçiti bulamıyor bir türlü ve dünyası ikili bir dünya, yaşamın ve ölümün dünyası, birbirine temas etmeyen bu apayrı dünyalar halinde kalıyor. <a class="b" href="https://www.eksisozluk.com/?q=diyalektik">diyalektik</a> bir ilişki değil de bir tür <a class="b" href="https://www.eksisozluk.com/?q=sava%c5%9f">savaş</a> hali, amansız bir mücadele gibi. <br/><br/><a class="b" href="https://www.eksisozluk.com/?q=spoiler">spoiler</a><br/><br/>bence yine çok başarılı bir hikaye <a class="b" href="https://www.eksisozluk.com/?q=elif+%c5%9fafak">elif şafak</a>'ın araf'ı. sayısız defa düşmenin ya da başlangıçtaki düşüşün etkisinin insanı sayısız parçalara bölebileceğini, tutulduğunu hissetmeyen, uygun sözcüklerle sarılıp sarmalanmayan, alfabe çorbasından kendi payına sıcak kaşıklar düşmeyen kişinin yaşadığı düşüşler, buz gibi hissedişleri, muhtaçlığı ama bu sözcüü bile bir türlü hatırlayamıyor oluşu. harika gerçekten. yaşamsal şeylere temas ediyor, ölümü hissettirebiliyor. ölümü hissettirebilişiyle <a class="b" href="https://www.eksisozluk.com/?q=ya%c5%9fayan">yaşayan</a>, canlı bir roman.
  </div>]]></description><guid>https://eksisozluk.com/entry/180288327</guid><pubDate>Sat, 06 Dec 2025 13:04:00 -0000</pubDate><dc:creator><![CDATA[objet petit a]]></dc:creator></item><item><title>[2025/12/06] 4. osmanlı devleti'nde kardeş katli</title><link>https://eksisozluk.com/entry/180280296</link><description><![CDATA[<div class="content content-expanded">
    bebek katili padişahları savunanları görmek mide bulandırıcı. muhtemelen aynı kişiler israile bebek katili olduğu için lanet okuyordur. ne bileyim moğollara dünyayı kasıp kavurduğu için karşı çıkıyordur, sonra hitlere soykırım yaptığı için doğru bulmuyordur. ama osmanlı padişahları mı ? onlar yüzbinlerce halk ölmesin diye yaptı. devletin bekası için yaptı. o zamanın şartları onu gerektiriyordu. tarihsel bakmak gerek. zamanımızla yargılamamak gerek. o zaman tüm katliamlara göz yumalım şartlar onu gerektiriyordu diyerek.ikiyüzlü insanlar.yanlış her zaman yanlıştır. geçmişinizde atalarınız bunu yapmış diye savunmak zorunda değilsiniz. ne halkı düşündükleri için, ne de devletin bekası için kardeşlerini katletmişlerdir. sadece saltanatlarını düşünmüşlerdir. kendileri başta olsun da isterse devlet çöksün. o zamanlar onu gerektiryordu diyenler içinse ingiltere gibi batı avrupa monarşilerinde kralın en büyük oğlu tahta geçerdi. uzun vadede daha başarılı olmuştur bu çözüm. monarşi parlementer sistemle birleşerek kralın yetkileri sınırlandırılmıştır. ingiltere halen ayakta, osmanlı ise... yada çin gibi yerlerde veraset sistemi vardı. kral kendisinden sonra yerine geçecek varisi seçerdi. yani daha insancıl çözümler mevcuttu. ve uzun vadede daha başarılıydı. kut anlayışına sahip türk-moğol devletleri çökerken, farklı çözüm uygulayan avrupa ülkeleri halen ayaktadır. yani ne devletin geleceği ne de halktır onlar için aslolan. aslolan kendi tahtlarıdır.<br/><br/>insanlık hiç değişmedi. kendine rakip olanları öldür, öldüremiyorsan hapise at. değişen tek şey zaman...
  </div>]]></description><guid>https://eksisozluk.com/entry/180280296</guid><pubDate>Sat, 06 Dec 2025 04:26:00 -0000</pubDate><dc:creator><![CDATA[birpost]]></dc:creator></item><item><title>[2025/12/06] 20. yemek fiyatlarının çıldırmış olması</title><link>https://eksisozluk.com/entry/180292053</link><description><![CDATA[<div class="content content-expanded">
    krizin fırsata çevrilmesi hadisesidir. fiyat algımızın yitirilmiş olmasını bazı işletmeler ve hatta bazı sektörler fırsata çeviriyor. <br/><br/>evde 4 kişiyiz. eşim,ben ve ellerinizden öper 2 çocuğum. çocuklar ve benim en sevdiğimiz yemek mantı. eşim de çalıştığı için evde mantı yapmak zaman alan bir uğraş olduğundan uzun süredir mantıyı elde açma mantı yapan yerlerden alıp yapıyoruz. ayda 1 ya da 2 kez uğrayarak sürekli mantı temin ettiğim yer her gittiğimde 50-100 lira zam yapıyordu. en son 2 gün önce gittiğimde kilosuna 900 tl diyince almadan çıktım. göt metrekare ankara öveçler'de mahalle arası bir işletme burası. merak edip ocak 2025 ekstreme baktığımda aynı yerden bir kilo mantıyı 400 liraya aldığımı gördüğümde şok oldum. ocaktan bu yana %125 zamlanacak kadar ne arttı bu ülkede? işin garibi yakın lokasyonda mantı yapan yerleri aradım. 1100 liraya kadar çıktı fiyat. yani bizim mahalledeki yine uygun kaldı ama evde de yapıyoruz biz bu işi, maliyetini az buçuk biliyoruz. bu artık resmen krizi fırsata çevirmek. ağız tadıyla ayda 1 ya da 2 kez yediğimiz mantıyı da yiyemez olduk. emeği geçen tüm fırsatçılara teşekkürler<br/><br/>edit: bu dertten muzdarip çok kişi varmış. mesaj kutum önerilerle doldu taştı. hepsini deneyip naçizane değerlendirmemi bu entry altına ekleyeceğim. eyvallah be sözlük, cansınız
  </div>]]></description><guid>https://eksisozluk.com/entry/180292053</guid><pubDate>Sun, 07 Dec 2025 11:53:00 -0000</pubDate><dc:creator><![CDATA[serotoninsiz]]></dc:creator></item><item><title>[2025/12/06] 21. gazapizm</title><link>https://eksisozluk.com/entry/180281874</link><description><![CDATA[<div class="content content-expanded">
    ai ile hazırlanan klibi sosyal medyada önüme düştü ve izledim. şarkı iyidir kötüdür kafasına girmeyeceğim çünkü türkçe rap dinlemeyi zaten bu bozan ortamdan çok daha önce 2010 senesinde bırakmıştım. klip ise fena değil, eğlenceli. ancak benim klip ile kafama takılan şu oldu; klipte o kadar çok telif hakkı ihlali var ki saymak istesen buradan köye yol olur. umarım klibi ayarlayan kişiler her kim ise, bunun ne şekil bir biçimde olacaksa artık düşünüp işin içinden çıkacak şekilde ayarlamasını yapmışlardır. yoksa bu klibe gelecek hem türkiye içinde, hem de bir şekilde viral olur ve yabancı sosyal medyada yayılması durumunda türkiye dışından gelecek telif hakları ihlallerinin altından zor kalkarlar. <br/><br/>evet, çok eğlenceli bir kişiliğim vardır.
  </div>]]></description><guid>https://eksisozluk.com/entry/180281874</guid><pubDate>Sat, 06 Dec 2025 01:48:00 -0000</pubDate><dc:creator><![CDATA[theblondie]]></dc:creator></item><item><title>[2025/12/06] 22. 50 yıldır çay ve gofretle beslenen adam</title><link>https://eksisozluk.com/entry/180300169</link><description><![CDATA[<div class="content content-expanded">
    ziyaaaaaaa<br/><br/>mümkün değildir<br/><br/>anadolu'da bu tarz kolpa olaylar çok olur. <br/><br/>her gün gofret çay yiyordur mesela akşamları, kulaktan kulağa 50 senedir sadece gofret çay yiyora dönmüştür o iş merak etmeyin
  </div>]]></description><guid>https://eksisozluk.com/entry/180300169</guid><pubDate>Sat, 06 Dec 2025 22:29:00 -0000</pubDate><dc:creator><![CDATA[londra paris]]></dc:creator></item><item><title>[2025/12/06] 23. atatürkçü fenomenlerin fetö ilişkisi iddiaları</title><link>https://eksisozluk.com/entry/180290907</link><description><![CDATA[<div class="content content-expanded">
    ilk 4 entry si görünmeyen başlıktır.<br/><br/>çok iyi aktroll temizliği yapmışım, kendimi tebrik ediyorum.
  </div>]]></description><guid>https://eksisozluk.com/entry/180290907</guid><pubDate>Sat, 06 Dec 2025 15:39:00 -0000</pubDate><dc:creator><![CDATA[marcaisus]]></dc:creator></item><item><title>[2025/12/06] 24. az kişinin bildiği muhteşem web siteleri</title><link>https://eksisozluk.com/entry/180279777</link><description><![CDATA[<div class="content content-expanded">
<a class="b" href="https://www.eksisozluk.com/?q=debe">debe</a> editi: teşekkürler, yoğunluk sebepli gecikmeler olabileceğini unutmayın.<br/><br/>selamlar,<br/><br/>herhangi bir siteye kayıt olurken cep telefonu numarası yerine geçici sanal bir numara kullanmak isteyenler için faydalı bir site paylaşmak istiyorum:<br/><br/><a class="url" href="https://text-verification.net/" rel="nofollow noopener" target="_blank" title="https://text-verification.net/">text-verification</a><br/><br/>bu site, farklı ülkelere ait geçici sanal numaralar sunarak, bu numaraları doğrulama işlemlerinde kolayca kullanmanıza olanak sağlıyor.
  </div>]]></description><guid>https://eksisozluk.com/entry/180279777</guid><pubDate>Sun, 07 Dec 2025 10:02:00 -0000</pubDate><dc:creator><![CDATA[bilisimci geldi hanim]]></dc:creator></item><item><title>[2025/12/06] 25. sözlük yazarlarının şiirleri</title><link>https://eksisozluk.com/entry/180284431</link><description><![CDATA[<div class="content content-expanded">
    rüyâdayım...<br/>komodo merdivenlerinin ortasında;<br/>göbekte perizatım ile göğe bakıyorum.<br/>delişmen gülücükleri yükseliyor;<br/>pembe naylon uçurtma, <br/>dönüyor... dönüyor...<br/><br/>rüyâdayım...<br/>saçmalama tonum ekru kırığı,<br/>kelebeklerin ayakları gibi kırılgan<br/>mahşer alevi dalgalı saçlarından<br/>kestane iğneleri dökülüyor...<br/><br/>animal deist<br/><br/>debe için teşekkür ederim.
  </div>]]></description><guid>https://eksisozluk.com/entry/180284431</guid><pubDate>Sun, 07 Dec 2025 10:08:00 -0000</pubDate><dc:creator><![CDATA[animal deist]]></dc:creator></item><item><title>[2025/12/06] 26. londra</title><link>https://eksisozluk.com/entry/180282697</link><description><![CDATA[<div class="content content-expanded">
    18 yıldır yaşadığım şehir.<br/><br/>bence; iyi ki gelmişim, akp türkiye'sini hiç özlemiyorum, hatta tatile bile gitmek istemiyorum, ama beraber geldiğimiz karım dışında hiç arkadaşım yok diyebilirim.<br/><br/>ilk 10 yıl güzeldi, ama bütün 'arkadaşlarım' (ispanyol, italyan, portekizli, polonyalı vs) <a class="b" href="https://www.eksisozluk.com/?q=brexit">brexit</a> sonrası gittiler.<br/><br/>geriye ya araplar, hintliler, pakistanlılar kaldı, ki onlarla hiç bir ortak noktamız yok, ne kola dışında birşey içerler, ne dışarıda nohut dışında bir şey yerler. pubda sohbet edelim, restoranda yemek yiyelim olmuyor pek.<br/><br/>bizim gibi müslüman'dan ziyade seküler batı kültürüne yakın olanlar için, ortak noktamız olanlar, geride kalanlar, yerliler falan londra dışında yaşıyorlar. iş dışında görüşmek mümkün değil, koştura koştura 20 dakika metro, oradan da 1.5 saat trenle kocaman bahçeli evlerine gidiyorlar. yılda 340 gün serin ve gölge ülkede bahçe merakı nedir onu da anlamış değilim.<br/><br/>her iki grupla da tamam ofiste gülüyoruz eğleniyoruz ama o kadar.<br/><br/>karım ve benim gelirimiz uk ortalamasınn 5-6 katı <a class="url" href="https://www.ons.gov.uk/employmentandlabourmarket/peopleinwork/earningsandworkinghours/bulletins/annualsurveyofhoursandearnings/2025" rel="nofollow noopener" target="_blank" title="https://www.ons.gov.uk/employmentandlabourmarket/peopleinwork/earningsandworkinghours/bulletins/annualsurveyofhoursandearnings/2025">*</a>. hayatım emeklillik için para biriktirmek, ve mevsime göre karayipler'de ya da avrupa'da tatil yapmak üzerine endeksli. zaten vergi dilimleri sınıf atlamanızı engellemek üzerine kurulmuş, 125k alsan eline 78k geçiyor. ama şehir içinde güzel mahallede (misal <a class="b" href="https://www.eksisozluk.com/?q=rbkc">rbkc</a>) ufak ev 800 bin, ortalama bir ev 1.5 milyon, güzel evler 2 milyon. 1.5 milyon mortgage'in aylık ödemesi zaten net gelirin çok üzerinde. <br/><br/>keşke ispanyol arkadaşlarım gibi geri dönebileceğim, bunun için plan yapabileceğim bir ülke olsaydı ama yok. maalesef doğduğumuz coğrafya'nın kaderinden tam kaçamıyoruz.<br/><br/>eksi'ye yazıyorum çünkü kendimi en yakın hissettiğim, daha doğrusu beni anlayabilecek insanların tek olduğu yer burası, göçmen, yetenekli türk'lerin olduğu, benzer şeyleri yaşama olasılığı olan bir yer.<br/><br/>arada düşünüyorum, türkiye'de kalsaydık, arkadaşlarımız olsaydı, ama akp türkiyesi'nde sürünseydik hayatımız nasıl olurdu... <a class="b" href="https://www.eksisozluk.com/?q=life+is+like+a+box+of+chocolate">life is like a box of chocolate</a><br/><br/>bu yazının amacı biraz benzer durumda arkadaşlara ulaşmak, onlarla iletişim kurmak us öf america'da olsak seçenekler var da, bu minicik ülkede ne yapacaz biz?
  </div>]]></description><guid>https://eksisozluk.com/entry/180282697</guid><pubDate>Sat, 06 Dec 2025 12:33:00 -0000</pubDate><dc:creator><![CDATA[tanimlanamayan yazan nesne]]></dc:creator></item><item><title>[2025/12/06] 27. spartacus house of ashur</title><link>https://eksisozluk.com/entry/180287158</link><description><![CDATA[<div class="content content-expanded">
    geçen sene de yazmıştım bu sene de aynı yazıyı yazayım<br/><br/>bu gladyatör işinin dünyadaki en büyük araştırmacısı fabian kanz'dır. (kendisi hem antropolog, hem tarihçi hem de tıp doktorudur) geçen gün perth'de güzel bir konferans da vermiştir.<br/><br/>buna göre yüzyıllarca süren gladyatör oyunlarında ölenlerin sayısı toplasan 50'yi geçmezmiş ve bunların da yarısından çoğu kazara ölümlermiş. son yapılan araştırmalar gladyatör oyunlarının yüzde 80'nin de tahtadan kılıç kullanıldığını göstermiş. yani iş bir tür amerikan güreşi tarzıymış (cidden bu tabiri kullandı).<br/><br/>oyunlar ikiye ayrılırmış. sabah saatlerinden güneşin tepeye çıktığı saate kadar "trucidatus" denilen idamlar ve idamlıkların ya da savaş esirlerinin birbirini öldürdüğü ya da askerler tarafından öldürüldüğü oyunlardan sonra öğlen molası verilir daha sonra asıl oyunlar yani "pugnat" başlarmış. zaten öğlene kadar kan gövdeyi götürdüğü için öğleden sonra iş daha çok şova dönüşürmüş.<br/><br/>mesela gelmiş geçmiş en büyük gladyatöre bakalım. spiculus. bu adam sarayda yaşıyor ve ortalama bir roma asili kadar zengin hem nero hem galba adama hediyelerde ve ihsanlarda bulunuyorlar ama adamın asıl işi gladyatörlük. haydi gel öldür bu adamı.<br/><br/>ya da flamma adam 60 yaşında hala dövüşüyor, suriye'den gelen savaş esirlerini tek kelamı ile affetiriyor ve emekli olduktan sonra sicilya valisine danışman olarak gönderiliyor.<br/><br/>yani hem spartacus dizisi hem de gladyatör filmi (güzel ama ikisi de) oldukça yalan.<br/><br/>bu konuda kanz şöyle bir yorumda bulundu, ses kaydından birebir alıntılıyorum.<br/><br/>"esir pazarından gladyatör almak mantık dışıdır zira bir gladyatörün üzerinde hemen hemen 30 kiloya yakın yük olup, bu yükle savaş alanında çeşitli maharetler göstermesi beklenmektedir. ortalama bir roma kölesi 25 yaşına yaşamakla beraber oldukça kötü şartlarda hayatını idame ettirmekteydi. elbette esir pazarlarından çıkan bir iki tane istisna olsa da genellikle esir pazarındakiler gladyatör olmaya uygun değildi"<br/><br/>peki kimler gladyatör olabilir; işte aynı konferansın devamından kanz'ın konuşması...<br/><br/>"genellikle düşkün ya da paraya muhtaç eski askerler. kolay yoldan zengin olmak isteyen serseri takımı ya da borçlanıp hapse düşenler. bunlardan hapse düşenler dışında diğerleri özgürdür. istedikleri karşılaşmaya çıkıp istediklerini reddederler. asla bir roma vatandaşını köleleştiremezsiniz. borçlu sayısı özellikle triumvirlik zamanında az olduğu için özgür insanların da gladyatör olmasına izin verilmiştir. lakin bir çok dönemde gladyatörlük hemen hemen dönemin rock yıldızlığı sayıldığından bir çok ludus (gladyatör evi) seçmeler yapıp gladyatörlerini bu şekilde almıştır. gladyatör olmak için en düşük yaş 14'tür. bu yaşta da çıkacağınız karşılaşmalar bellidir."<br/><br/>ez cümle: aslında en temelinde bugünün futbol yıldızlarıdır. öyle çok ölüm filan da meydana gelmemektedir. aynı yerde yapılan kanlı idamlar yüzünden gladyatör fikri biraz karmaşık hale gelmiştir.
  </div>]]></description><guid>https://eksisozluk.com/entry/180287158</guid><pubDate>Sat, 06 Dec 2025 11:42:00 -0000</pubDate><dc:creator><![CDATA[beniucurdular]]></dc:creator></item><item><title>[2025/12/06] 28. dire straits dinleyen kadınlar</title><link>https://eksisozluk.com/entry/180302094</link><description><![CDATA[<div class="content content-expanded">
    yapılacaklar listesine her gün yeni bir tik eklediğimiz, bitmeyen telaşlar ve koşturmalarla kendi benliğimizi yitirdiğimiz günümüz dünyasında kendine bir ödül sunmak üzere iyi müziğin omzuna yaslanan ve müzikten güç alan kadınlardır. <br/>müzikle onarılmak diye bir şey vardır ve <a class="b" href="https://www.eksisozluk.com/?q=dire+straits">dire straits</a> dinlerken dünya çok daha katlanılırdır.<br/><br/>edit: <a class="url" href="https://open.spotify.com/track/5g6o2ZEegnAI3MczbwZaTZ?si=gaOJk4F9RROOenNY0Z5REQ" rel="nofollow noopener" target="_blank" title="https://open.spotify.com/track/5g6o2ZEegnAI3MczbwZaTZ?si=gaOJk4F9RROOenNY0Z5REQ">calling elvis</a><br/>tavsiye üzerine gecenin şarkısı olarak gelsin. :)
  </div>]]></description><guid>https://eksisozluk.com/entry/180302094</guid><pubDate>Sat, 06 Dec 2025 23:58:00 -0000</pubDate><dc:creator><![CDATA[ezzraa]]></dc:creator></item><item><title>[2025/12/06] 29. türkiye'ye eyalet sistemi gelirse olabilecekler</title><link>https://eksisozluk.com/entry/180289183</link><description><![CDATA[<div class="content content-expanded">
    böyle bir şey hayali olarak gerçekleşse: <br/><br/>akdeniz, ege, trakya, eses, ankara nüfusu 10'a katlanır. talepten dolayı vizeli girişe geçerler. <br/><br/>doğudaki, karadenizdeki ve iç anadoludaki çoğu yerel yönetimler yaşanmaz hale gelir, toplu göçler yaşanır. çoğu bölge şeriata uygun düzenlemeler yapar. alkol, eğlence, açık giyinme, karma eğitim vs yasaklanır anında çoğu eyalette. <br/><br/>ihtiyacımız böyle şeyler değil bence <br/>bence güçler ayrılığı, başbakanlı cumhurbaşkanlı parlementer sistem,<br/>ve elimizdeki anayasaya uymak, uysak güzel çünkü.<br/>atatürk ilkelerini iyi anlamak lazım, merkezi yönetim şarttır, güzeldir
  </div>]]></description><guid>https://eksisozluk.com/entry/180289183</guid><pubDate>Sat, 06 Dec 2025 14:00:00 -0000</pubDate><dc:creator><![CDATA[sinetobur]]></dc:creator></item><item><title>[2025/12/06] 30. 2026 abd kanada meksika dünya kupası</title><link>https://eksisozluk.com/entry/180279680</link><description><![CDATA[<div class="content content-expanded">
    türkiye tarihin en iyi kurasını çektiği turnuva. hatta en düşük torbadaki bir ülkenin çektiği en iyi kura olması kuvvetle muhtemel. hani fifa sıralamasında üst sıralardaki bir avrupa ülkesinin veya güney amerika ülkesinin herhangi birisi bu gruba konulsa o gruptan lider çıkar. en düşük torbadaki takımın istatistiki olarak lider çıkma ihtimali en yüksek kura, böylesi bence yoktur. tabi önce <a class="b" href="https://www.eksisozluk.com/?q=romanya">romanya</a> ve muhtemelen <a class="b" href="https://www.eksisozluk.com/?q=slovakya">slovakya</a> ülkelerinin geçilmesi ve gruplara kalınması gerek.<br/><br/>türkiye katılırsa olası grup maçlarında saat farkı 10 saat olacak.<br/><br/><a class="b" href="https://www.eksisozluk.com/?q=avustralya">avustralya</a> ile 13 haziranda <a class="b" href="https://www.eksisozluk.com/?q=vancouver">vancouver</a>'da bc place stadyumunda oynanacak. maç akşam 9, tr saatiyle sabah 7'de.<br/><a class="b" href="https://www.eksisozluk.com/?q=paraguay">paraguay</a> ile 19 haziranda <a class="b" href="https://www.eksisozluk.com/?q=santa+clara">santa clara</a>'da levi's stadyumunda oynanacak. maç akşam 9'da, tr saatiyle sabah 7'de.<br/><a class="b" href="https://www.eksisozluk.com/?q=amerika+birle%c5%9fik+devletleri">amerika birleşik devletleri</a> ile 25 haziranda <a class="b" href="https://www.eksisozluk.com/?q=inglewood">inglewood</a>'da (los angeles county) sofi stadyumunda oynanacak. maç akşam 7'de, tr saatiyle sabah 5'te.<br/><br/>ayrıca <a class="b" href="https://www.eksisozluk.com/?q=washington">washington</a> <a class="b" href="https://www.eksisozluk.com/?q=seattle">seattle</a>'da yaşayanlar veya <a class="b" href="https://www.eksisozluk.com/?q=san+francisco+bay+area">san francisco bay area</a>'da yaşayan türkler gerçekten çok şanslı. avustralya maçı arabayla seattle'dan atlayıp birkaç saatte gidilebilir, paraguay maçı zaten bay area'da. amerika birleşik devletleri maçı da los angeles'da; bir uçakla gidilebilir. abd'de batı yakasında yaşayan türkler için önüne kadar maçlar geliyor.<br/><br/>-----<br/><br/>ve bu burada da bitmiyor. eğer d grubu 1. si olarak çıkarsa yine bay area <a class="b" href="https://www.eksisozluk.com/?q=santa+clara">santa clara</a>'da levi's stadyumunda 3. grup b/e/f/ı/j'den birisiyle karşılacak. bir maç yine bay area'da. 1 temmuzda saat 5'te, tr saatiyle sabah 3'te. bu da kim olabilir denilirse:<br/><br/>b grubundan:<br/><a class="b" href="https://www.eksisozluk.com/?q=katar">katar</a> veya <a class="b" href="https://www.eksisozluk.com/?q=kanada">kanada</a> (<a class="b" href="https://www.eksisozluk.com/?q=italya">italya</a>'nın path a'dan dünya kupasına katıldığı varsayalım, <a class="b" href="https://www.eksisozluk.com/?q=isvi%c3%a7re">isviçre</a>'nin de 1. veya 2. olduğunu varsayarsak)<br/><br/>e grubundan:<br/><a class="b" href="https://www.eksisozluk.com/?q=ekvador">ekvador</a> veya <a class="b" href="https://www.eksisozluk.com/?q=cura%c3%a7ao">curaçao</a> (<a class="b" href="https://www.eksisozluk.com/?q=almanya">almanya</a> ve <a class="b" href="https://www.eksisozluk.com/?q=fil+di%c5%9fi+sahilleri">fil dişi sahilleri</a>'nin 1. ve 2. olduğunu varsayarsak)<br/><br/>f grubundan:<br/><a class="b" href="https://www.eksisozluk.com/?q=tunus">tunus</a> veya <a class="b" href="https://www.eksisozluk.com/?q=japonya">japonya</a> (muhtemel, path b takımlardan birisi -<a class="b" href="https://www.eksisozluk.com/?q=polonya">polonya</a> veya <a class="b" href="https://www.eksisozluk.com/?q=isve%c3%a7">isveç</a>- ile <a class="b" href="https://www.eksisozluk.com/?q=hollanda">hollanda</a>)<br/><br/>ı grubundan:<br/><a class="b" href="https://www.eksisozluk.com/?q=fransa">fransa</a>, <a class="b" href="https://www.eksisozluk.com/?q=senegal">senegal</a>, <a class="b" href="https://www.eksisozluk.com/?q=norve%c3%a7">norveç</a> (hepsi mümkün, ölüm grubu)<br/><br/>j grubundan:<br/><a class="b" href="https://www.eksisozluk.com/?q=cezayir">cezayir</a> veya <a class="b" href="https://www.eksisozluk.com/?q=%c3%bcrd%c3%bcn">ürdün</a> (<a class="b" href="https://www.eksisozluk.com/?q=arjantin">arjantin</a> ve <a class="b" href="https://www.eksisozluk.com/?q=avusturya">avusturya</a>'nın 1. ve 2. olduğunu varsayarsak)<br/><br/>-----<br/><br/>eğer oldu da grup 2.si oldu. doğrudan grup g'nin 2.si ile eşleşecek; belçika'nın grup g lideri olacağını varsayarsak <a class="b" href="https://www.eksisozluk.com/?q=m%c4%b1s%c4%b1r">mısır</a>, <a class="b" href="https://www.eksisozluk.com/?q=iran">iran</a> veya <a class="b" href="https://www.eksisozluk.com/?q=yeni+zelanda">yeni zelanda</a>'dan birisi olacak. o maçta <a class="b" href="https://www.eksisozluk.com/?q=texas">texas</a> <a class="b" href="https://www.eksisozluk.com/?q=arlington">arlington</a>'da <a class="b" href="https://www.eksisozluk.com/?q=at%26t+stadium">at&amp;t stadium</a>'da 3 temmuzda oynanacak, arada 8 saat fark olacak. maç saat 1'de, tr saatiyle akşam 9'da. at&amp;t stadyumunun şu özelliği var; 94 bin kapasiteli, bu dünya kupasının en büyük stadyumu, ilk yarı final maçının da oynanacağı stadyum. aynı zamanda bir spor kompleksi 91 metreyle dünyanın en yüksek kubbesine sahip bir kompleks.<br/><br/>-----<br/><br/>yani her halukarda kupayı en rahat en güzel tadını çıkaracak ülkelerden birisi olursa bay area'da yaşayan türkler olacak. bu kuranın bütün maçlarının batı yakasında oynanması da abd'nin kurasının batı yakasında oynanmasından dolayı; abd batı yakasında oynadığı için o gruptaki herkes çok şanslı. en güzel grup en güzel kura.
  </div>]]></description><guid>https://eksisozluk.com/entry/180279680</guid><pubDate>Sun, 07 Dec 2025 09:17:00 -0000</pubDate><dc:creator><![CDATA[bruderdeniz]]></dc:creator></item><item><title>[2025/12/06] 46. 2026 ekonomik krizi</title><link>https://eksisozluk.com/entry/180287331</link><description><![CDATA[<div class="content content-expanded">
    türkiye’nin önündeki üçlü fırtına<br/><br/>türkiye, 21’inci yüzyıla aynı anda üç büyük kırılmanın ortasında girdi: ekonomik, demografik, küresel teknolojik kriz. ülkenin rekabet gücünü yok eden bu üç krizi aynı anda yönetebilmek için israf edecek kaynağımız, boşa harcayacak zamanımız yok<br/><br/>türkiye’nin gerçek sorunlarıyla siyasal gündemi arasındaki makas hiç olmadığı kadar açıldı. ülke, 21’inci yüzyılın ilk çeyreğine aynı anda üç farklı yönden gelen çoklu kriz dalgasının içinde girdi: ekonomik kriz içeriden derinleşiyor, demografik kriz geleceğimizi tehdit ediyor, küresel teknolojik kriz ise dışarıdan ülkenin rekabet gücünü yok ediyor. tüm bu yaşamsal tehditlere rağmen kamuoyu, bu üç büyük kırılmayı görünmez kılan ve edirne sınırını aşmayan yapay tartışmalarla meşgul. ne yapıyoruz?<br/><br/>üç büyük kırılmanın ortasında…<br/><br/>21’inci yüzyılın ilk çeyreği türkiye’yi aynı anda üç büyük kırılmanın ortasında bıraktı. bunların ilki, yıllardır derinleşerek süren ekonomik kriz. ikincisi, ülkenin elindeki en büyük potansiyel olan genç ve dinamik nüfus yapısını yok eden demografik kriz. üçüncüsü ise dünyanın tamamını tehdit eden ve türkiye’nin kaderini doğrudan etkileyen yapay zekayla tetiklenen teknolojik dönüşüm krizi. ülke olarak biz bu krizlerden ilkiyle yüzyıldır başa çıkamadık. şimdi bu üçüyle aynı anda başa çıkmak zorunda kaldık. ne yapacağımızı belirlemek için önce krizin derinliğini ve ülkenin geleceğini ne denli tehdit ettiğini idrak etmemiz gerekiyor. o nedenle gelin, bu yapısal sorunların üzerinden tek tek hızlıca geçelim.<br/><br/>orta gelir tuzağı orta sınıfı yok etti<br/><br/>ekonomik kriz, bu üç fırtına içinde belki de en çok konuştuğumuz zira türkiye tam bir ekonomik krizler ülkesi. ancak 1970’lerden başlayarak yaşadığımız tüm krizlerde en büyük tehdit alt sınıfların yoksullaşması iken bu son kriz artık sadece dar gelirlileri değil, orta ve hatta üst sınıfları da tehdit etmeye başladı. bunun sebebi bizim orta gelir tuzağını hafife almış olmamız. hatırlarsanız, 2010’ların başında ülke olarak tarihi bir fırsat yakalamıştık: türkiye o dönemde ilk defa kişi başı millî gelir hesabında 10 bin dolar bandını aşarak orta gelirli ülkeleri yakalama şansı elde etmişti. nitekim 2015’e geldiğimizde tüm ülke hem orta gelir tuzağını hem o tuzaktan çıkmak için olası formülleri tartışıyordu. 7 haziran seçimlerine giren tüm partiler bu fırsatı görüp seçim programlarında yapısal reformlara geniş bir yer veriyordu. ancak 1 kasım 2015 seçimleriyle birlikte ülke yapısal reform tartışmasını bırakıp güvenlik odaklı bir iç gündeme geçmeyi tercih etti. ve o günden sonra orta sınıf erimeye, türkiye’nin orta gelirli ülkeler kategorisine geçme hayali tuzla buz olmaya başladı.<br/><br/>demografiyi konuşmalıyız<br/><br/>türkiye kurulduğu günden itibaren nüfus artış hızı itibarıyla genç ve dinamik bir ülke idi. bu demografik yapı, bizim gibi doğal kaynakları sınırlı olan ülkeler için büyük bir insani sermaye potansiyeli demek. bu potansiyeli iyi değerlendiren ülkeler dünyada rekabet edip üst gelir seviyesine çıkmayı başardı. uzak doğu’da kore yakınımızda ispanya ve yunanistan bu yoldan bir üst gelir seviyesine geçti. o nedenle biz de on yıllardır ülke olarak yaşadığımız tüm sorunları çözmek için umudumuzu hep yüksek tuttuk zira biliyorduk ki biz şu anda var olan sorunlarımızı çözemezsek bizden sonra gelen daha geniş sayıdaki genç kuşaklar o sorunları bizden daha iyi bir şekilde çözebilecekti. türkiye geçtiğimiz 10 yılda bu demografik ayrıcalığını kaybetti. tüik verilerine göre kadın başına düşen doğum oranı 2001’de 2.38 çocukken 2014’ten itibaren aralıksız düşüş eğilimine girerek 2024’te 1.48 çocuk olarak gerçekleşti. yani türkiye son 8 yıldır nüfusun yenilenme düzeyi olan 2.1’in altında kaldı. yaşlanıyoruz ama öyle almanya ya da italya gibi uzun vadede hatta çin ve kore gibi yasa zoruyla değil, kendi kendimize ve tüm bu saydığımız ülkelerden çok daha kısa bir sürede “genç ve dinamik” ülke olmaktan çıkıp “yaşlı ve bakıma muhtaç” bir ülke oluyoruz. bakıma muhtaç kısmını güvencesizlik olarak kullanıyorum. bir yandan avrupa’da en çok gence sahip olan ülkeyken diğer yandan avrupa’nın en hızlı yaşlanan ülkesi konumundayız.<br/><br/>yapay zeka dünya düzenini tehdit ediyor<br/><br/>üçüncü kriz ise bizim dışımızdaki dünyadan geliyor. teknolojiden, küresel ekonomiden ve özellikle yapay zekanın başını çektiği yeni dijital dönüşümden söz etmek artık sadece bir gelecek projeksiyonu değil, bugünü doğrudan etkileyen bir vaka. bu yüzyılın başında dijital devrimle başlayan değişim, yapay zeka ile adeta turbo hızla ilerleyen bir dönüşüme evrildi. bu süreç, istihdamdan eğitime, sağlıktan savunmaya kadar her alanı baştan sona yeniden düzenleyecek. bu dönüşüm, tıpkı önceki dönüşümler gibi zamanla yarış demek. sanayi devrimi trenini kaçırınca o trene yüzyılda binemedik. şimdi yapay zeka bir tren değil, bir füze hızıyla ilerliyor. bu fırsatı kaçıran bu yüzyılı kaçırır.<br/><br/>bizim büyük şanssızlığımız<br/><br/>buraya kadar saydığım üçlü kriz aslında her ülkeyi belli ölçüde etkiliyor. örneğin, avrupa ülkeleri de bizim gibi yapay zeka yarışında abd ve çin’i seyrediyor ama onlar hem ekonomik hem demografik açıdan bu fırtınaya çok daha hazırlıklı. afrika ülkeleri ekonomik ve teknolojik anlamda bizim gibi dönüşüm sancıları yaşıyor fakat demografi onların lehine işliyor. orta doğu ülkelerinde ciddi bir sermaye birikimi var. çin ve hindistan ise hem ekonomi hem nüfus gücüyle bu dönüşümü yönetebilecek kapasiteye sahip. bizim en büyük şanssızlığımız, bu üç krizden herhangi birini bile tek başına aşma kapasitemiz henüz çok gelişmeden bir değil, iki değil üç farklı yönden gelen üç farklı yapısal tehditle aynı anda başa çıkmak zorunda kalmış olmamız. hem orta gelir tuzağıyla hem rekor hızla azalan nüfusun yarattığı büyük dönüşüm maliyetiyle hem de yapay zekânın yaratacağı yapısal tahribatla aynı anda başa çıkmak zorundayız. tek bir krizi yönetmekte zorlanırken, bu üç krizi aynı anda yönetebilmek için toplumun tüm kesimlerini kapsayan, geniş bir mutabakata, adil bir tartışma ve rekabet ortamına ihtiyacımız var.<br/><br/>hata payımızın sıfır olduğu bir dönemden geçiyoruz<br/><br/>sorunlarımızın devasa olduğu şu dönemde gerçekten israf edecek kaynağımız, boşa harcayacak zamanımız yok. hepimizin bu bilinçle hareket etmesi lazım. peki, biz bunu yapıyor muyuz? saydığım bu üç krizden hangisi üzerine ülke çapında derinlikli, kapsamlı bir tartışma var? bu sorunlardan hangisi üzerine şöyle bir haftalık bir tartışma sürecini yaşadık? demografi çalışan uzmanlarımız kimler? yapay zeka alanında eğitimden sağlığa ülkeyi heyecanlandıran girişimcilerimiz nerede? sahi, biz en son orta gelir tuzağını aşmak için yapısal reformları ne zaman tartıştık? gündemde bu soruların olup olmadığını anlamak için son bir haftanın haberlerine bakın! hatta son bir yılın haberlerine bakın! saydığım üç sorunun hiçbirinin o gündemde kendine yer bulamadığını göreceksiniz. bunun yerine edirne’nin ötesinde hiçbir karşılığı olmayan, sadece iç kamuoyunu oyalayan yapay politik tartışmalar göreceksiniz.<br/><br/>söylemekten dilimde tüy bitti ama tekrar etmeden bitirmeyeceğim: türkiye’nin bir an önce aklını başına toplaması gerekiyor! <br/><br/>kaynak:<br/>türkiye’nin önündeki üçlü fırtına - selçuk şirin, oksijen gazetesi, 5 aralık 2025
  </div>]]></description><guid>https://eksisozluk.com/entry/180287331</guid><pubDate>Sat, 06 Dec 2025 11:55:00 -0000</pubDate><dc:creator><![CDATA[jackofalltrades]]></dc:creator></item></channel></rss>