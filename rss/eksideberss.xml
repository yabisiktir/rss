<?xml version="1.0" encoding="utf-8"?><rss version="2.0" xmlns:dc="http://purl.org/dc/elements/1.1/"><channel><title>Eksisozluk Dunun En Begenilen Entryleri RSS</title><link>https://eksisozluk.com/istatistik/dunun-en-begenilen-entryleri</link><description>Eksisozluk Dunun En Begenilen Entryleri RSS</description><lastBuildDate>2025-11-09 10:14:39.425247</lastBuildDate><item><title>[2025/11/08] 1. kayakla everest'in tepesinden inen dağcı</title><link>https://eksisozluk.com/entry/179677699</link><description><![CDATA[<div class="content content-expanded">
    tarihte ilk defa 8848 metreye oksijen tüpü olmadan sırtında kayak takımıyla tırmanan ve yine oksijen tüpü olmadan inişini gerçekleştiren polonyalı dağcı <a class="b" href="https://www.eksisozluk.com/?q=andrzej+bargiel">andrzej bargiel</a>.<br/><br/><a class="url" href="https://youtu.be/cjZvFY6__qw" rel="nofollow noopener" target="_blank">https://youtu.be/cjzvfy6__qw</a><br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>kayakçı dağcı andrzej bargiel, ek oksijen kullanmadan everest dağı’na tırmanıp tekrar everest ana kampı’na kayakla inen ilk kişi oldu. <br/><br/>yüksek irtifa “ölüm bölgesi”nde (8.000 m’nin üzerinde, oksijen seviyelerinin tehlikeli derecede düşük olduğu bölge) yaklaşık 16 saat süren tırmanışın ardından, bargiel dünyanın en yüksek dağının zirvesinde kayaklarını taktı ve inişine güney col rotası üzerinden başladı. <br/><br/>aynı gece ıı. kamp’a ulaştı ve dinlendi; çünkü zirve sırtı ve hillary step planlanandan daha uzun sürdüğünden, karanlık ilerlemeyi tehlikeli ve zor hale getirmişti. ertesi sabah, kardeşi bartek’in drone ile rehberlik ettiği tehlikeli khumbu buzulu’ndan kayarak geçtikten sonra güvenle ana kamp’a vardı ve ek oksijen kullanmadan everest dağı’na tırmanıp kayakla inen ilk kişi olarak tarihe geçti.<br/><br/>--- <a class="b" href="https://www.eksisozluk.com/?q=spoiler">spoiler</a> ---<br/><br/>görüntüler inanılmaz. sinematik çekimler muhteşem. 8 bin metre üzerinde drone’ların bu şekilde çalışabilmesi ve 4k çekimler yapabilmesi ayrı bir seviye. <br/><br/>redbull youtube sayfasında 19 saat önce paylaşılmış. ama inişini bir ay önce yapmış sanırım.
  </div>]]></description><guid>https://eksisozluk.com/entry/179677699</guid><pubDate>Sat, 08 Nov 2025 12:25:00 -0000</pubDate><dc:creator><![CDATA[panik odasinda uyuklayan adam]]></dc:creator></item><item><title>[2025/11/08] 2. semih saygıner</title><link>https://eksisozluk.com/entry/179678453</link><description><![CDATA[<div class="content content-expanded">
    bizim gençken kadıköyde takıldığımız bir bilardo salonu vardı. oradaki bir abi (20 yıl geçmiş adını hatırlayamadım) bölgenin en efsanesiydi, salona geldiğinde bir leonidas, spartacus gibi yürürdü çünkü onun krallığıydı. herkes hürmet eder, maçları pür dikkat izlenirdi. kendisi de farkındaydı ki krallığından hiç çıkmadı. çünkü oranın efendisiydi. yıllar sonra bunun ne kadar saçma bir şey olduğunu anlamış olsak da o zamanlar büyük bir başarı gibi görürdük çünkü daha internet bu kadar yaygın değildi. ancak o salonda duvarda 1 kişinin posteri vardı, semih saygıner.<br/><br/>sakarya'dan çıkmış bilardo diye bir şey var (daha spor bile değil). onun önce kahvedeki, sonra semtteki, ilçedeki, ildeki, bölgedeki, ülkedeki ve dünyadaki en iyi sporcusu olmak. işte azim böyle bir şey. semih de istese o abi gibi kendi krallığında 60 yaşında çay içen abi olabilirdi. ama o gidip tekrar dünya şampiyonu olmayı tercih etti.<br/><br/>neredeyse bütün röportajlarını izlemişimdir. kendisi de bunu anlatmaya çalışıyor. kendini her alanda yetiştirmiş, kabuğunu kırmış bir insan. saygı duymak bir yana "idol" alınabilecek bir hayat hikayesi. emekli olsun diyenlere, böyle adamlar emekli olamaz. çünkü elinden azmini alırsan ölür. 80 yaşına kadar masa başında olacaktır ve elinde ıstakayla hakkın rahmetine kavuşacaktır. futbolda efsaneler vardır, basketbolda, voleybolda ancak mesleğinde bu kadar uzun süre dünya 1 numarası olan, inen ve tekrar çıkabilen başka bir türk sporcu yoktur. işte o yüzden türk topraklarında ebediyyen bilardo eşittir semih saygıner'dir.
  </div>]]></description><guid>https://eksisozluk.com/entry/179678453</guid><pubDate>Sat, 08 Nov 2025 13:14:00 -0000</pubDate><dc:creator><![CDATA[3yasindanbericakoyumben]]></dc:creator></item><item><title>[2025/11/08] 3. izlenesi netflix türkiye içerikleri</title><link>https://eksisozluk.com/entry/179676566</link><description><![CDATA[<div class="content content-expanded">
    polonya yapımı mini dizi heweliusz, 1993'te baltık denizi'nde batan bir feribot felaketini merkeze alıyor.<br/>1993'te baltık denizi'nde kaza geçiren bu gemide, 64 kişi bulunuyordu ve 55 kişi hayatını kaybetti. <br/><br/>"heweliusz" son ayların en büyük sanatsal etkinliklerinden biri. yaratıcılar, 1990'ların başındaki polonya atmosferini tam anlamıyla yakalamayı başarmış ve her karesi gerçeklik ve nostaljiyle dolu. 1993'ün gerçekliği neredeyse saat gibi işlenmiş. sokaklar, arabalar, tabelalar ve iç mekanlar, sanki zaman otuz yıl geriye gitmiş gibi. deri ceketlerden dönemin kendine özgü kazak ve kot pantolonlarına kadar karakterlerin kostümleri doğal ve sade görünüyor. masalarda eski sigara paketleri, mutfaklarda polen tozu ve yollarda polonez ve fiat 126p arabalar beliriyor; bunlar, o dönemin inanılmaz derecede inandırıcı ve elle tutulur bir atmosferini yaratan küçük detaylarla birlikte geliyor. dizi, insan gerçeğinden kopmadan gerilim, dram ve psikolojik karakter incelemesini ustaca bir araya getiriyor. her sahne özenle düşünülmüş hissettiriyor ve diyaloglar doğal ve zengin bir alt metin içeriyor. oyuncu kadrosu çok boyutlu, inandırıcı ve etkileyici karakterler yaratmış. inanılmaz bir duyarlılık ve incelikle işlenmiş gerçek duyguları, iç çatışmaları ve gerilimleri hissedebiliyorsunuz. görüntü yönetmenliği gerçek bir başyapıt. görüntü yönetmeni, ışık, doku ve renklerle oynayarak izleyiciyi o zamana götürüyor ve aynı zamanda şehrin ve sakinlerinin neredeyse şiirsel bir görüntüsünü yaratıyor. her kare başlı başına bir sanat eseri olabilir. özel efektler, bilgisayar grafikleri ve felaket sahneleri kesinlikle dünya standartlarında. "heweliusz" sadece bir hikâye anlatmakla kalmayan, aynı zamanda izleyiciyi geçmişe götüren ve onu tüm duyularıyla deneyimlemelerini sağlayan bir dizi. eşsiz, incelikli ve tutkulu bir yapım. bir polonya dizisinin gerçekten dünya standartlarında olabileceğinin kanıtı. <br/><br/>(bkz: <a class="b" href="https://www.eksisozluk.com/?q=heweliusz">heweliusz</a>)
  </div>]]></description><guid>https://eksisozluk.com/entry/179676566</guid><pubDate>Sat, 08 Nov 2025 11:04:00 -0000</pubDate><dc:creator><![CDATA[notredamea]]></dc:creator></item><item><title>[2025/11/08] 4. eski fotoğraflara bakarken hissedilenler</title><link>https://eksisozluk.com/entry/179673485</link><description><![CDATA[<div class="content content-expanded">
    eski fotoğraflardan birine bakarken kendimi tanıyamadım ve bu kim diye ablama dönüp sordum. annemin omzuna elini atmış biri kim olabilir? otuz iki diş tekmili birden gülmüş, bu kadar mutlu. fotoğraf zaten görmüş geçirmiş, eprimiş yıpranmış, bir yerleri sancımış belli. benim de yakın görme olayı sıkıntılı. öyle kendimi tanıyamayıp tam da kırklara adaptasyon sorunu yaşadığım bir zamanda böylesi bir şey, gençliğim, gülen gözlerim, arka fondaki kerpiç duvar, annemin toprak omuzları ve sair sıkıntıların da zaten varlığı komik sayılabilecek bir olayı trajediye dönüştürdü.<br/>birdenbire ağladım. öyle bir ırmak taşar gibi, gök yarılır gibi, baraj kapağı açılır gibi.
  </div>]]></description><guid>https://eksisozluk.com/entry/179673485</guid><pubDate>Sat, 08 Nov 2025 03:21:00 -0000</pubDate><dc:creator><![CDATA[damladamlazaman]]></dc:creator></item><item><title>[2025/11/08] 5. susuz yaz</title><link>https://eksisozluk.com/entry/179680831</link><description><![CDATA[<div class="content content-expanded">
    bu filmde son ana kadar karara bağlanamamış iki detay var; biri isimler, diğeri kardeşlik meselesi.<br/><br/>necati cumalı’nın eserinde kötü olan büyük kardeşin ismi hasan, küçük olan iyi kardeşin ismi osman; her ikisi de aynı ana-babadan doğma öz kardeş. burada bir şüphe yok:<br/>—————<br/>bir süredir hasan kocabaş’ın uykusunu kaçıran iki sebep vardı. biri, kendi yattığı bölmeye bitişik bölmede yatan küçük kardeşi osman kocabaş’la. . .<br/>babadan kalma on yediağaç zeytin, sekiz dönümlük sebze bahçesi doyuramazdı iki kardeşi.<br/>—————<br/><br/>filmin senaryosunda da durum aynı. bunu sansür karar defterlerinden anlıyoruz:<br/>—————<br/>susuz yaz adlı senaryo merkez film kontrol komisyonu tarafından tetkik edilmiştir. osman’la hasan arasındaki kardeşlik bağının kaldırılarak iki samimi arkadaş olarak gösterilmesi. . .<br/>eserin sonlarında osman’ın kendisini hasan’ın tabanca ve bıçağından korumak için nefis müdafasına geçtiğinin daha açık olarak gösterilmesi. . .<br/>—————<br/><br/>bu taleplerden hasan’ın kötü olan büyük kardeş olduğu anlaşılabiliyor. kurulun taleplerine yapım şirketinden gelen yanıt ise şöyle:<br/>—————<br/>senaryodaki hasan ve osman arasındaki kardeşlik bağının kaldırılıp bunların birer arkadaş olarak gösterilmesi isteniyor. bu konuda bazı açıklamalarda bulunmamıza müsaade etmenizi rica ederiz. susuz yaz’ın esas teması ve dramatik yapısı iyilik ve kötülük arasındaki çatışmaya dayanır. habil ve kabil’den beri insan davranışlarına tesir eden unsurların başında seciye farkı gelmektedir. bu fark iki kardeş arasında ele alınca çok daha iyi bir şekilde ortaya çıkmaktadır. iyi osman’la kötü hasan arasındaki çatışma, osman’ın kardeşlik duygusu ve geleneksel aile terbiyesi ile abisi hasan’a karşı gelmemesi sonucu osman aleyhinde birtakım olayların gelişmesine yol açmakta ise de bu ezeli çatışmanın sonu her zaman ve her yerde olduğu gibi iyiliğin galebesi ile bitmektedir. beş parmağın bir olmayacağı gibi kardeşler arasında da büyük seciye farkları vardır. bu seciye tezadının iki kardeş yerine iki arkadaş arasında incelenmesi varılacak sonucu çok daha müessir ve ibretialem kılmaktadır. nitekim senaryoya kaynak teşkil eden 1962 yılında yayınlanmış, susuz yaz isimli hikâye kitabında da kardeşlik bağına rağmen hasan’ın osman aleyhindeki tutumu hikâyenin yapıcı yönünün terbiyevi unsuru olmuştur. bu itibarla filmin çekiminde bilhassa bu terbiyevi yöne büyük önem verileceğine itimad buyurmanızı ve iki kardeş arasındaki çatışmanın ahlak kaidelerinin insanlığın en vazgeçilmez değerlerinden biri olduğunu aksettireceğine inanmanızı rica ederiz. bunun içindir ki hasan ve osman arasındaki kardeşlik bağının filmde de muhafazasına müsaade etmenizi ve bu şekilde türk filmciliği ve memleket adına övünülecek bir eserle huzurunuza çıkmamıza bir kere daha yardım etme lütfunda bulunmanızı istirham ederiz. kardeşlik bağının muhafazası yüksek komisyonunuzca yukardaki esbabımucibelerimize rağmen mahsurlu mütalaa edilecek olursa o zaman hasan’la osman’ın üvey kardeş olarak gösterilmesine yüksek müsaadelerinizi arz ve istirham ederiz.<br/>—————<br/><br/>ama sansür kurulu nuh diyor peygamber demiyor ve bu itiraz üzerine talebini şöyle revize ediyor:<br/>—————<br/>hasan’la osman’ın kardeşlik bağının bırakılması için osman’ın hasan’ın yeğeni olarak gösterilmesi. . .<br/>—————<br/><br/>sonrasında film çekiliyor ve tamamlanmış hali sansür kurulu tarafından izleniyor. kurulun notlarına bakıldığında isimlerin yer değiştiği görülebilir:<br/>—————<br/>osman’ın zifaf gecesi camı kırmak suretiyle gözükmesi ve konuşmasıyla ilgili sahnenin ve hasan’la geline “çok çocuk isterim, hem de erkek çocuk isterim” sözlerinin. . .<br/>osman tarafından okunan mektubun herhangi bir yerinde veyahut imza kısmı okunurken bile “yeğenim” kelimesinin muhakkak surette bir diyalog ifadesiyle tebarüz ettirilmesi. . .<br/>—————<br/><br/>yani görülebileceği üzere talep olmamasına rağmen (muhtemelen dublaj aşamasında) isimler tersine çevrilmiş. kardeşlik bağı ise muğlak bırakılmış. o yüzden “yeğenim” ifadesinin eklenmesini istiyorlar. bize ulaşan filmde ise bu talep “emmioğlun” şeklinde karşılanıyor. filmde hasan hapishanede osman’a mektup yazarken cümlesine “emmioğlun hasan” diye başlıyor. filmin genelinde ise osman’a tıpkı cumalı’nın öyküsündeki gibi “ağa” diye hitap ediyor. ayrıca aralarındaki kardeşlik ilişkisinden ve kan bağından da bahsediliyor birkaç sahnede ama burada kardeşliğin akrabalık olarak yorumlanması isteniyor. böylece sansür kurulu’nun zorlamasıyla kardeşlik bağının üstü örtülüp kuzenlik bağı ortaya çıkarılıyor. <br/><br/>daha önce farklı bir başlıkta da yazmıştım; bence isim değişikliğinin sebebi islam tarihiyle ilgili olabilir. türkiye'de sünniler arasında dahi şiilik etkisi çok görüldüğünden, metin erksan kötü karakterin isminin hasan olmasını istememiştir muhtemelen. zira hz. osman'ın halifelik dönemi genellikle yolsuzluk, nepotizm ve fitneyle anılır. o yüzden şiiler özellikle hz. osman'ın son yıllarını meşru görmezler. hz. hasan ise zaten hz. ali'nin oğlu olarak meşru imamdır. tabii büyük olasılıkla erksan; dini kaygılardan değil, kültürel bilinçten kaynaklı olarak yapmıştır bu değişikliği.<br/><br/>son olarak iki şeyden daha bahsedeceğim; biri filmin ismi, diğeri yasaklanma meselesiyle ilgili.<br/><br/>filmin birkaç sahnesinde su için “toprağın kanı” metaforu kullanılıyor. bu ifade aslında filmin ismi olarak belirlenmiş erksan tarafından. ama necati cumalı öykünün isminin film ismi olarak kullanılması için ricacı olunca erksan da kabul ediyor. “toprağın kanı” ismi ise daha sonra atıf yılmaz tarafından kullanılıyor. tabii o filmde toprağın kanı ile kastedilen su değil de petroldür.<br/><br/>yasaklanma meselesine gelince; film yasaklanmıyor arkadaşlar. 1963’ün aralık ayında gösterime giriyor. hatta o dönem milliyet gazetesinin başlattığı bir atatürk heykeli kampanyası var. filmin bir günlük hasılatı da o kampanyaya bağışlanıyor misal. aslında bir yasak söz konusu ama türkiye’deki gösterimiyle ilgili bir yasak değil. filmin berlin film festivali’ne katılmasına izin verilmiyor. yurt dışı yasağı var yani. bu da o dönem çok yaygın bir tutum. çoğu filmin kararında “yurt dışına çıkarılmaması kaydıyla gösteriminde bir sakınca yoktur” tarzı ifadeler yer alır. neticede film izinsiz olarak yapımcısı tarafından yurt dışına çıkarılıyor ve büyük ödülü kazanıyor.
  </div>]]></description><guid>https://eksisozluk.com/entry/179680831</guid><pubDate>Sat, 08 Nov 2025 20:17:00 -0000</pubDate><dc:creator><![CDATA[epistula]]></dc:creator></item><item><title>[2025/11/08] 6. stephen king</title><link>https://eksisozluk.com/entry/179670146</link><description><![CDATA[<div class="content content-expanded">
    imdb'ye göre sinemanın en iyi filmi "<a class="b" href="https://www.eksisozluk.com/?q=the+shawshank+redemption">the shawshank redemption</a>"'ın senaryosu "<a class="b" href="https://www.eksisozluk.com/?q=ku%c5%9fku+mevsimi">kuşku mevsimi</a>" kitabında yer alan "<a class="b" href="https://www.eksisozluk.com/?q=rita+hayworth%27u+seven+adam">rita hayworth'u seven adam</a>" hikayesinden alınan yazardır.<br/><br/>21 eylül 1947 tarihinde portland-maine'de doğmuş ve tam adı stephen edwin king olan korku, doğaüstü kurgu, gerilim, polisiye, bilimkurgu ve fantezi dallarında hikaye,roman, öykü ve denemeleri olan yazardır.<br/>kitapları 350 milyondan fazla satmış ve neredeyse eserlerinin tamamına film ve dizi çekilmiştir.<br/><br/>en bilinen eserleriden <a class="b" href="https://www.eksisozluk.com/?q=the+shawshank+redemption">the shawshank redemption</a> imdb'de dünyanın en iyi sıralamasında 1. olarak zirvededir.<br/><a class="b" href="https://www.eksisozluk.com/?q=the+green+mile">the green mile</a> isimli aynı isimli kitabından uyarlanan filmi de imdb'de 26. dır.<br/><br/>bunların dışında; <a class="b" href="https://www.eksisozluk.com/?q=the+shinning">the shinning</a>, <a class="b" href="https://www.eksisozluk.com/?q=it">it</a>, <a class="b" href="https://www.eksisozluk.com/?q=pet+sematary">pet sematary</a> isimli filmleri stephen king deyine ilk akla gelen filmlerdendir.<br/><br/>dizi sektöründe ise <a class="b" href="https://www.eksisozluk.com/?q=11.22.63">11.22.63</a> ve <a class="b" href="https://www.eksisozluk.com/?q=under+the+dome">under the dome</a> isimli dizileri ile epey dikkat çekmiştir.<br/><br/><a class="b" href="https://www.eksisozluk.com/?q=kara+kule">kara kule</a> isimli kitap serisi ise külliyatının en dikkat çekici serisidir.<br/><br/>16 yaşındayken ilk hikâyelerini yazmaya başladı.<br/>üniversite öğrenimi sırasında tanıştığı tabitha spruce ile 1970 yılında evlendi.<br/>joe hill, owen king ve naomi king olmak üzere üç çocuğu vardır.<br/>yazı hayatına devam etti ve dergilerde yayınlanan hikayeleri ile popüler olmaya başladı. 1974 yılında ilk romanı ''carrie'' yayınlandı.<br/>aynı yıl ''shining'' romanını kaleme aldı.<br/><br/>ilki 1987 yılında sadist ile toplam 15 kez bram stoker ödülü'ne layık görüldü.<br/>2003 yılında ulusal kitap vakfı (national book foundation) tarafından "amerikan edebiyatına üstün katkı ulusal madalyası" ile onurlandırıldı.<br/>2004 yılında dünya fantazya konvansiyonu (world fantasy convention) tarafından "yaşam boyu başarı" ödülüne layık görüldü.<br/>2007 yılında amerikan gizem yazarları organizasyonu (mystery writers of america) tarafından "grand master" ödülüne layık görüldü.<br/>amerikan edebiyatına yaptığı katkılar nedeniyle, 2014 yılında ulusal sanat vakfı (national endowment for the arts) tarafından "ulusal sanat madalyası" ile onurlandırıldı.<br/><br/>ilk profesyonel kısa öykü satışını 1967 yılında the glass floor adlı öyküsüyle starling mystery stories'e yapmıştır.<br/><br/>kitaplarının çoğu doğduğu yer maine'de geçer.<br/><br/>kariyerinin ilk yıllarında richard bachman ve john swithen isimlerini kullanarak romanlarını yayınlamıştır.<br/><br/>ayrıca ilginç bir bilgi olarak; kendisine çarpıp çok ciddi yaralanmasına neden olan minibüsü satın alıp balyozla parçaladığı yönünde haberler çıkmıştır. <br/><br/>roman ve öyküleri<br/><br/>1974 - göz (carrie), roman (doğru çevirisi: carrie)<br/>1975 - korku ağı (‘salem's lot), roman (doğru çevirisi: salem's lot)<br/>1977 - medyum (the shining), roman<br/>1977 - öfke (rage), roman (richard bachman mahlasıyla yazmıştır.) (türkiye'de ceset isimli kitabın içinde hikâye olarak çıkmıştır)<br/>1978 - mahşer (the stand), roman (doğru çevirisi: direniş)<br/>1978 - hayaletin garip huyları (nightshift), öykü (doğru çevirisi: gece devriyesi)<br/>1979 - uzun yürüyüş (the long walk), roman (richard bachman mahlasıyla yazmıştır.)<br/>1979 - çağrı (the dead zone), roman (doğru çevirisi: yitik bölge)<br/>1980 - tepki (firestarter), roman (doğru çevirisi: kundakçı)<br/>1981 - ateş yolu (roadwork), roman (richard bachman mahlasıyla yazmıştır.)<br/>1981 - kujo (cujo), roman<br/>1981 - ölüm dansı: edebiyat ve sinemada korku incelemesi (danse macabre)<br/>1982 - azrail koşuyor (the running man), roman<br/>1982 - silahşor (kara kule <a class="b" href="https://www.eksisozluk.com/entry/1">#1</a>) (the gunslinger), roman<br/>1982 - kuşku mevsimi (different seasons),öykü<br/>1983 - christie, roman<br/>1983 - hayvan mezarlığı (pet sematary), roman<br/>1983 - kurtadamın döngüsü (cycle of the werewolf), roman<br/>1984 - tılsım (jack sawyer <a class="b" href="https://www.eksisozluk.com/entry/1">#1</a>) (the talisman), roman (peter straub ile birlikte yazmıştır.)<br/>1984 - ejderin gözleri (the eyes of the dragon), roman<br/>1984 - falcı (thinner), roman (richard bachman mahlasıyla yazmıştır.)<br/>1985 - sis (skeleton crew), öykü (doğru çevirisi: çekirdek kadro)<br/>1986 - o (ıt), roman<br/>1987 - üç’ün çekilişi (kara kule <a class="b" href="https://www.eksisozluk.com/entry/2">#2</a>) (the drawing of the three), roman<br/>1987 - sadist (misery), roman (doğru çevirisi: ızdırap)<br/>1987 - şeffaf (the tommyknockers), roman<br/>1988 - nightmares in the sky<br/>1989 - hayatı emen karanlık (the dark half), roman<br/>1990 - mahşer (the stand), roman (tam metin) (doğru çevirisi: direniş)<br/>1990 - gece yarısını dört geçe (four past midnight), öykü<br/>1991 - çorak topraklar (kara kule <a class="b" href="https://www.eksisozluk.com/entry/3">#3</a>) (the waste lands), roman<br/>1991 - ruhlar dükkanı (needful things), roman<br/>1992 - oyun (gerald's game), roman<br/>1992 - dolores claiborne, roman<br/>1993 - rüyalar ve karabasanlar (nightmares and dreamscapes), öykü<br/>1994 - uykusuzluk (ınsomnia), roman<br/>1995 - çılgınlığın ötesi (rose madder), roman (doğru çevirisi: rose madder)<br/>1996 - yeşil yol (the green mile), roman<br/>1996 - yaratık (desperation), roman<br/>1996 - düzenleyiciler (the regulators), roman (richard bachman mahlasıyla yazmıştır.)<br/>1997 - büyücü ve cam küre (kara kule <a class="b" href="https://www.eksisozluk.com/entry/4">#4</a>) (wizard and glass) roman<br/>1998 - kemik torbası (bag of bones), roman<br/>1999 - tom gordon’a aşık olan kız (the girl who loved tom gordon), roman<br/>1999 - maça kızı (hearts in atlantis), öykü<br/>1999 - yüzyılın fırtınası (storm of the century), roman (kendi yazdığı tv dizisini kitaplaştırmıştır.)<br/>2000 - yazma sanatı (on writing: a memoir of the craft), anı<br/>2000 - secret windows: essays and fiction on the craft of writing<br/>2001 - rüya avcısı (dreamcatcher), roman<br/>2001 - kara ev (jack sawyer <a class="b" href="https://www.eksisozluk.com/entry/2">#2</a>) (black house), roman (peter straub ile birlikte yazmıştır.)<br/>2002 - buick 8 (from a buick 8), roman<br/>2002 - karanlık öyküler (everything's eventual), öykü<br/>2003 - calla’nın kurtları (kara kule <a class="b" href="https://www.eksisozluk.com/entry/5">#5</a>) (wolves of the calla), roman<br/>2004 - susannah’nın şarkısı (kara kule <a class="b" href="https://www.eksisozluk.com/entry/6">#6</a>) (song of susannah), roman<br/>2004 - kara kule (kara kule <a class="b" href="https://www.eksisozluk.com/entry/7">#7</a>) (the dark tower), roman<br/>2004 - faithful<br/>2005 - colorado kid (the colorado kid), roman<br/>2006 - cep (cell), roman<br/>2006 - lisey'in hikayesi (lisey's story), roman<br/>2007 - yüzyılın suçlusu (blaze) roman (richard bachman mahlasıyla)<br/>2008 - duma adası (duma key), roman<br/>2008 - karanlık çökünce (just after sunset), öykü<br/>2009 - kubbe’nin altında (under the dome), roman<br/>2010 - zifiri karanlık yıldızsız gece (full dark, no stars), öykü<br/>2011 - 11/22/63, roman<br/>2012 - anahtar deliğinden esen rüzgar (kara kule <a class="b" href="https://www.eksisozluk.com/entry/8">#8</a>) (the wind through the keyhole), roman<br/>2013 - eğlence parkı (joyland), roman<br/>2013 - doktor uyku (doctor sleep), roman (the shining'in devamı)<br/>2014 - bay mercedes (bill hodges <a class="b" href="https://www.eksisozluk.com/entry/1">#1</a>) (mr. mercedes), roman<br/>2014 - diriliş (revival), roman<br/>2015 - kim bulduysa onundur (bill hodges <a class="b" href="https://www.eksisozluk.com/entry/2">#2</a>) (finders keepers)<br/>2015 - kabuslar pazarı (the bazaar of the bad dreams), öykü<br/>2016 - son nöbet (bill hodges <a class="b" href="https://www.eksisozluk.com/entry/3">#3</a>) (end of watch), roman<br/>2017 - gwendy’nin düğme kutusu (gwendy <a class="b" href="https://www.eksisozluk.com/entry/1">#1</a>), roman (richard chizmar ile birlikte yazmıştır.)<br/>2017 - uyuyan güzeller (sleeping beauties), roman (oğlu owen king ile birlikte yazmıştır.)<br/>2018 - yabancı (the outsider), roman (end of watch'ın devamı)<br/>2018 - yükseliş, roman<br/>2019 - gwendy’nin sihirli tüyü (gwendy <a class="b" href="https://www.eksisozluk.com/entry/2">#2</a>) (sadece önsöz yazdı. yazar: richard chizmar)<br/>2019 - enstitü (the ınstitute), roman<br/>2020 - kan varsa (ıf ıt bleeds), öykü (the outsider'ın devamı)<br/>2021 - later, roman<br/>2021 - billy summers, roman<br/>2022 - gwendy'nin son görevi (gwendy <a class="b" href="https://www.eksisozluk.com/entry/3">#3</a>) (richard chizmar ile birlikte yazmıştır.)<br/>2022 - peri masalı (fairy tale), roman<br/>2023 - holly, roman<br/><br/>film ve dizi olmuş eserleri<br/><br/>1976 günah tohumu<br/>1979 salem's lot<br/>1980 cinnet<br/>1982 creepshow<br/>1982 the boogeyman (kısa film)<br/>1983 cujo<br/>1983 the dead zone<br/>1983 christine<br/>1983 disciples of the crow (mısır çocukları'ndan uyarlanmıştır)<br/>1983 the woman in the room (frank darabont kısa filmi)<br/>1984 children of the corn<br/>1984 firestarter<br/>1985 cat's eye<br/>1985 silver bullet (kurtadamın döngüsü'nden uyarlanmıştır)<br/>1985 stephen king's nightshift collection<br/>1985 word processor of the gods<br/>1986 gramma (alacakaranlık kuşağı'nın bir bölümü)<br/>1986 maximum overdrive (kamyonlar'dan uyarlanmış ve king tarafından yönetilmiştir)<br/>1986 stand by me (ceset'ten uyarlanmıştır)<br/>1987 creepshow 2<br/>1987 a return to salem's lot<br/>1987 the running man<br/>1987 the last rung on the ladder<br/>1987 sorry, right number<br/>1989 pet sematary<br/>1990 the cat from hell<br/>1990 graveyard shift<br/>1990 ıt (tv filmi)<br/>1990 misery<br/>1990 the moving finger<br/>1991 golden years (orijinal tv dizisi)<br/><br/>1991 sometimes they come back<br/>1992 the lawnmower man (king filmin yapımcılarını dava eder ve kazanır, filmde artık sk'in adı geçmemektedir)<br/>1992 sleepwalkers (film için yazılmış bir senaryodan çekilmiştir)<br/>1993 the dark half<br/>1993 needful things<br/>1993 the tommyknockers (tv filmi)<br/>1993 chinga (the x-files'ın bir bölümü)<br/>1994 the shawshank redemption - esaretin bedeli sahne uyarlaması owen o'neill &amp; dave johns - türkçe çeviri: nazlı gözde yolcu<br/>1994 the stand (tv filmi)<br/>1995 the langoliers (tv filmi)<br/>1995 the mangler<br/>1995 dolores<br/>1995 stephen king's nightshift collection<br/>1996 thinner<br/>1997 the shining (tv dizisi)<br/>1997 ghosts (müzik videosu)<br/>1997 the night flier (hbo filmi)<br/>1997 quicksilver highway<br/>1997 trucks (maximum overdrive'ın tv için yeniden çekimi)<br/>1998 apt pupil<br/>1999 yeşil yol (the green mile)<br/>1999 the rage: carrie 2<br/>1999 storm of the century (tv mini dizisi)<br/>1999 llamadas<br/>2000 paranoid (bir şiirden uyarlanmış)<br/>2001 hearts in atlantis<br/>2001 strawberry spring (kısa film)<br/>2002 rose red (orijinal tv dizisi)<br/>2002 the dead zone (tv dizisi)<br/>2002 night surf (kısa film)<br/>2002 rainy season (kısa film)<br/>2002 carrie (tv filmi - yeniden çekim)<br/>2003 dreamcatcher<br/>2003 the diary of ellen rimbauer (tv filmi)<br/>2003 autopsy room four (kısa film)<br/>2003 here there be tygers (kısa film)<br/>2003 the man in the black suit (kısa film)<br/>2004 secret window<br/>2004 kingdom hospital (tv dizisi)<br/>2004 salem's lot (tv filmi)<br/>2004 luckey quarter (kısa film)<br/>2004 ı know what you need (kısa film)<br/>2004 the secret transit codes of america's highways (kısa film)<br/>2004 all that you love will be carried away (kısa film)<br/>2004 the road virus heads north (kısa film)<br/>2004 ı've got to get away (kısa film)<br/>2004 riding the bullet<br/>2006 desperation (tv dizisi)<br/>2006 nightmares &amp; dreamscapes (tv dizisi)<br/>2007 1408<br/>2007 the mist<br/>2008 black house<br/>2008 creepshow<br/>2008 the talisman<br/>2009 cell<br/>2009 from a buick 8<br/>2010 haven (tv dizisi)<br/>2011 bag of bones (tv dizisi)<br/>2013 under the dome (tv dizisi)<br/>2013 carrie<br/>2014 a good marriage<br/>2014 mercy ("gramma" adlı kısa hikâyesinden uyarlama)<br/>2014 big driver (tv filmi)<br/>2015 mr. mercedes (tv dizisi)<br/>2015 cell<br/>2016 22/11/63 (tv dizisi)<br/>2017 ıt<br/>2017 the dark tower<br/>2018 castle rock (tv dizisi)<br/>2019 pet sematary<br/>2019 it: bölüm 2<br/>2019 doctor sleep<br/>2020 the outsiders (tv mini dizisi)<br/>2021 lisey's story (tv dizisi)<br/>2021 chapelwaite (tv dizisi)<br/>2022 salem's lot<br/><br/>sinema ve dizilerde yer aldığı yapımlar<br/><br/>1981 knightriders<br/>aktör olarak rolü: hoagie<br/>1982 creepshow<br/>yazar olarak yer aldı ve aktör olarak rolü: jordy verrill<br/>1985 cat's eye<br/>yazar olarak yer aldı <br/>1985 silver bullet<br/>yazar olarak yer aldı <br/>1986 maximum overdrive<br/>filmin yapımcısı, yazar olarak yer aldı ve aktör olarak rolü: bank atm'sindeki adam<br/>1987 creepshow 2<br/>evet aktör olarak rolü: kamyon sürücüsü<br/>1987 tales from the darkside<br/>yazar olarak yer aldı; 1 bölüm: "sorry, right number"<br/>1989 pet sematary<br/>yazar olarak yer aldı ve aktör olarak rolü: başkan<br/>1991 golden years (mini dizi)<br/>filmin yapımcısı, yönetmeni, yazarı olarak yer aldı ve aktör olarak rolü: : otobüs şoförü<br/>1992 sleepwalkers<br/>filmin yönetmeni, yazar olarak yer aldı ve aktör olarak rolü: mezarlık bakıcısı<br/>1994 the stand<br/>filmin yapımcısı, yazar olarak yer aldı ve aktör olarak rolü: teddy weizak<br/>1995 the langoliers (mini dizi)<br/>aktör olarak rolü: : tom holby<br/>1996 thinner<br/>aktör olarak rolü: eczacı<br/>1997 the shining (mini dizi)<br/>dizinin yapımcısı, yazar olarak yer aldı ve aktör olarak rolü: gage creed<br/>1998 the x-files<br/>yazar olarak yer aldı; 1 bölüm: "chinga"<br/>1999 storm of the century<br/>dizinin yapımcısı, yazar olarak yer aldı ve aktör olarak rolü: reklamdaki avukat / kırık tv'de satıcı<br/>1999 frasier<br/>aktör olarak rolü : 1 bölüm: "mary christmas", rol: brian<br/>2002 rose red<br/>dizinin yapımcısı, yazar olarak yer aldı ve aktör olarak rolü: : pizzacı<br/>2003 the diary of ellen rimbauer<br/>filmin yapımcısı olarak nyer aldı<br/>2004 kingdom hospital<br/>dizinin yapımcısı, yazar olarak yer aldı ve aktör olarak rolü: 9 bölüm, aktör olarak rolü: : johnny b. goode<br/>2004 riding the bullet<br/>filmin yapımcısı olarak yer aldı <br/>2005 fever pitch<br/>aktör olarak rolü : stephen king<br/>2005 gotham cafe (kısa film)<br/>aktör olarak rolü: : mr. ring<br/>2006 desperation (tv filmi)<br/>yapımcı ve yazar olarak yer aldı<br/>2007 diary of the dead<br/>aktör olarak rolü : haber sesi<br/>2010 sons of anarchy (tv dizisi)<br/>aktör olarak rolü evet 1 bölüm: "caregiver", bachman<br/>2012 stuck in love<br/>aktör olarak rolü : stephen king (ses)<br/>2014 under the dome<br/>dizinin yapımcısı, yazar olarak yer aldı ve aktör olarak rolü: 1 bölüm: "heads will roll", lokanta patronu<br/>2014 a good marriage<br/>yazar olarak yer aldı <br/>2016 11.22.63<br/>yapımcı olarak yer aldı <br/>2017 mr. mercedes<br/>yazar ve aktör olarak yer aldı aktör olarak rolü : diner patron<br/>2018 castle rock<br/>yapımcı olarak yer aldı <br/>2016 cell<br/>yazar olarak yer aldı <br/>2019 ıt chapter two[19]<br/>aktör olarak rolü : dükkân çalışanı<br/>2021 lisey's story (mini dizi)<br/>yapımcı ve yazar olarak yer aldı
  </div>]]></description><guid>https://eksisozluk.com/entry/179670146</guid><pubDate>Sat, 08 Nov 2025 00:00:00 -0000</pubDate><dc:creator><![CDATA[captain wakashimazu]]></dc:creator></item><item><title>[2025/11/08] 7. yunus emre</title><link>https://eksisozluk.com/entry/179679734</link><description><![CDATA[<div class="content content-expanded">
    çıkdım erik dalına anda yedim üzümü <br/>bostân ıssı kakıyıp der ne yersin kozumu <br/><br/>kerpîç koydum kazana poyraz ile kaynatdım nedir diye sorana bandım verdim özünü <br/><br/>iplik verdim çulhâya sarıp yumak etmemiş becid becid ısmarlar gelsin alsın bezini <br/><br/>bir serçenin kanadın kırk kağnıya yükletdim çifti dahi çekmedi kaldı şöyle yazılı <br/><br/>bir sinek bir kartalı kaldırıp vurdu yere <br/>yalan değil gerçekdir ben de gördüm tozunu <br/><br/>balık kavağa çıkmış zift turşusun yemeğe leylek koduk doğurmuş bak a şunun sözünü <br/><br/>bir küt ile güreşdim elsiz ayağım aldı <br/>güreşip basamadım göyündürdü özümü <br/><br/>kâf dağı’ndan bir taşı şöyle atdılar bana <br/>öylelik yere düşdü bozayazdı yüzümü <br/><br/>gözsüze fısıldadım sağır sözüm işitmiş <br/>dilsiz çağırıp söyler dilimdeki sözümü <br/><br/>bir öküz boğazladım kakıldım sere kodum öküz ıssı geldi eydür boğazladın kazımı <br/><br/>uğruluk yapdım ona bühtân eyledi bana <br/>bir çerçi geldi eydür kanı aldın gözgümü <br/><br/>tosbağaya uğradım gözsüzsepek yoldaşı sordum sefer kancaru kayserî’ye azimi <br/><br/>yûnus bir söz söylemiş hîç bir söze benzemez münâfıklar elinden örter mânâ yüzünü<br/><br/>issı : sahibi<br/>kakımak : kızmak<br/>koz : ceviz<br/>buhtan : iftira<br/>çerçi : seyyar satıcı<br/>becid : acele<br/>küt : kötürüm<br/>göyündürmek : kendi kendine yanmak<br/>koduk : sıpa<br/>gözsüzsepek : köstebek<br/>munafık : içi dışı farklı, sahte müslüman
  </div>]]></description><guid>https://eksisozluk.com/entry/179679734</guid><pubDate>Sat, 08 Nov 2025 17:39:00 -0000</pubDate><dc:creator><![CDATA[thedayafterdie]]></dc:creator></item><item><title>[2025/11/08] 8. özgür özel'in skandal akın gürlek iddiası</title><link>https://eksisozluk.com/entry/179675411</link><description><![CDATA[<div class="content content-expanded">
    bugüne kadar gördüğüm en güçlü savunma taktiği uygulandi<br/><br/>tüm trol ekipleri aynı anda savunmaya geçtiler. diğer tüm konuları boşverip tamamen savunma içerikleri paylaştilar<br/><br/>yandaş gazeteci ordusu aynı esnada benzer içeriklerle savunmaya destek sağladi<br/><br/>farkli olan ise akp'yi övmeyen ama içten içe chp'ye saldiran kripto gazetecilerin saniyede olayi önemsizlestirme çabalari oldu<br/><br/>sanki gizli bir el onlara dokundu ve hepsi ayni sekilde olayi onemsizlestirip, gundemden dusurme cabasina girdiler. <br/><br/>yilmaz ozdil, cüneyt özdemir ayni anda ozgur ozel'e saldiri baslatip savunma kanadinda kendilerine dusen gorevi basari ile yaptilar<br/><br/>muthis savunma iste buna denir.
  </div>]]></description><guid>https://eksisozluk.com/entry/179675411</guid><pubDate>Sat, 08 Nov 2025 09:26:00 -0000</pubDate><dc:creator><![CDATA[plevnedencikmamdiyorum1969]]></dc:creator></item><item><title>[2025/11/08] 34. yazmak</title><link>https://eksisozluk.com/entry/179673117</link><description><![CDATA[<div class="content content-expanded">
    yazmak, insanın kendine değin en uzun adımdır. insan bir sözcüğü yol alırken, kendi gölgesini de beraberinde sürükler. her harf bir yüzleşme, her nokta bir suskunluk sınavıdır. sözcüklerle dünyayı anlatmaya çalışan insan, aslında kendi yokluğunu yazıya dönüştürür. zira yazmak, var olmaktan çok varoluşu fark etmektir. bir cümle kurulduğunda dünya biraz daha parçalanır aslında. bir cümle bittiğinde ise o parçaların arasında sessizlik doğar. yazar o sessizliğin içinde dolaşır durur, düşüncelerine çarparak, parçalanara bölüne bölüne bir varlık hâline gelir. kişi aslında kendine ait olmayan bir dilde konuşur ama tam da o anda en çok kendisi olmaya yüz tutar.<br/><br/>yazı, çok geçmeden bir hâliyle kendini yok etme arzusuna dönüşür. insanın kendi suretini, kendi sesini, kendi kimliğini sözcüklerin arasına gömmesiyle devam eder, bu yanıyla her sözcük, yazanı eksiltir biraz ve her eksilme, varlığın derinliğini artırır. yazmak, hatırlamamak için hatırlamaktır bazan. bir duyguyu, bir yüzü, bir acıyı, bir düşünceyi evirdiğinde insan onu dışarı atar ama bununla birlikte daha da derine kazmaya meyil eder. yazı tam da burada, acının yeniden hâl kazandığı bir yere varır, anlam kazandığı için taşınabilir hâle gelen bir yaraya dönüşür çoğu zaman. ardından sessizlik gelir. her yazar, sonunda kendi cümlelerinin sessizliğine ulaşır. orada artık sözcükler değil de onların gölgeleri konuşmaya başlar. yazının en saf hâli, hiçbir şeyin söylenmediği andır bana kalırsa. nihayetinde anlam, söylenmeyenle var olur.<br/><br/>yazmak bir uçurumdur öte yandan. cümlenin kenarına kadar yürür yazar, sonra orada durup aşağı bakar uzun uzun. düşmek istemez çoğu vakit ama yazının anlamı da o düşüştedir. yazı kişiyi taşımak için türemez, bilâkis kişiden kurtulmak için vardır. yazar, her satırda kendini siler ama tam da bu silinişte yeniden belirir elinde olmadan, bunun bilinci ise usulca kendini yitirir her defasında. yazan kişi hiçbir zaman yazdığını bilmez, sadece hissettiği aralığı yürür. çok geçmeden, yazı kendini yazarın elinden kurtarır, kendi yolunu bulur, kendi anlamını tekrar yaratır. yazmak bir eylem olarak görülmemeli, bir olma hâli olarak algılanmalı. bir nefesin, bir suskunluğun, bir varlığınsınırlarda süren bir yürüyüşü olarak duyulmalı.<br/><br/>susmak, her sözcüğün arkasında saklanan insanın en eski niyetidir diye sanıyorum. bir cümlenin tam merkezinde, duyulmak isteyen bir sessizlik vardır. yazı her ne kadar konuşuyor görünse de aslında susmanın bir başka hâlidir. sözcükler, söylenmeyenin etrafında dönerek anlam kazanmak için yer arar. yazmak, bir yanıyla sessizliği şekillendirmektir o yüzden. insanın içinde iki tür sessizlik vardır, biri korkudan doğan, diğeri fark edişten. ilki varlığa sığmayan bir acının ağırlığıdır. ikincisi ise o acının anlamına teslim olmuş bir bilgelik. yazı, bu iki sessizlik arasında salınır durur. bir yanda haykırmak isteyen yürek, diğer yanda her şeyi bilen suskunluk. susmak, bazan yazının nihai amacı olur. bir noktaya varır kişi, cümlelerin ona yetmediği, sözcüklerin onu taşıyamadığı bir yere. orada yazı biter ama anlam kendini tekrar kurar. zirâ sessizlik, sözcüklerin bıraktığı boşluktan doğar. o boşlukta insan, kendini tekrar duymaya başlar. her yazarın içinde bir susan vardır. yazan el, o susanın elleridir aslında. her sözcük, bir sessizliğin yüzeyine kazınmış bir çiziktir. bu yüzden hiçbir yazı bütünüyle anlatamaz, sadece ima eder, dokunur, geçer, kaybolur ve zamanla silinir. o kayboluşun içinde ise en hakiki anlam belirir.<br/><br/>bir gün, tüm sözcüklerin gereksiz olacağına inanıyorum. insan, bir yerden sonra seslenmeden de anlayabilecek kadar derinleşir. yazı orada son bulmaz tâbii, yalnızca başka bir hâle geçer, sessizliğin dili olur. bu yüzden her cümle, başkaca bir suskunluğa hazırlanır. yazmak, susmaya doğru yürümektir bir zaman sonra. belki de en derin yazı, hâlâ hiç yazılmamış olandır, tüm okunanları unutmak lazım başka bir yazara varmak için, yazı söz konusu olunca en büyük günah kıyas gibi geliyor bana. bazı duygular yalnızca sessizlikte yaşar. orada bir müzik vardır, ne notalarla, ne sözcüklerle açıklanabilen. sadece hissedilir, zirâ varoluşun en saf hâli odur. hiçbir şey söylemeden olmak..<br/><br/>susmak, yazının nihai mertebesidir işte. yazar susar ama sözcükler hâlâ kendini seslenir ve o yarım sesin içinde yerküre, kendi varlığını yeniden duyar. her yazı, bir aynadır ama insan, o aynaya bakmaktan korkar çoğu vakit. orada gördüğü şey, yalnızca kendi yüzü değildir ki, zamanın, pişmanlıkların, eksik kalmış cümlelerin yüzüdür. yüzleşmek, yazının en acımasız ânıdır sanırım. kendine dokunmak, ama aynı anda kendini yaralamaktır takdir edersiniz ki. bir metin, yazarını daima ele verir. ne kadar gizlenirse gizlensin, sözcükler yavaşça açığa çıkarır onu. satır aralarında, saklanmak istenen o çıplak varlık görünür olur. işte o anda yazı, bir itirafa dönüşür, farkında olmadan yapılan ama geri alınamayan bir itiraf.<br/><br/>yüzleşmek, yazmak kadar kolay değildir tâbii. yazı bir perde gibidir, insanın arkasına gizlenebildiği, duygularını sözcüklerin ardına saklayabildiği bir yer işte ama yüzleşme, o perdenin yırtıldığı andır esasında. sözcükler artık korumaz, aksine açığa çıkarır kişiyi. her harf, bir yara gibi parlar dışında kalan izde. insan yazarken, aslında kendini inşa ettiğini sanır. hâlbuki her cümleyle biraz daha yıkılır. her tanım, biraz daha eksiltir, her açıklama, biraz daha karartır. varlık, tanımlandığı anda sınırlandırılır, özgürlük de kendini yiter o aralıkta. yüzleşmek, bu sınıra dokunmaktır, sözcüklerin kişiyi taşıyamadığını fark ettiği ama yine de onlardan vazgeçemediği o incecik sınırda.<br/><br/>ayna kırıldığında, yansımalar giderek çoğalır. kişi kendini parça parça, kırılmış hâlde daha fazla yerde görür. birinde çocuk, birinde yorgun, birinde suskun, birinde korkak.. hepsi aynı kişidir ama hiçbirine tam olarak ait değildir. yüzleşme tam da bu bölünmede olur, kendinin çoğaldığı yerde, kim olduğunu yeniden sormak zorunda kalır kişi. belki de yazı, yüzleşmenin sadece bir provasıdır. yazarken söyleyemediklerini söyler ama söylediklerinin dahi kendini kurtarmadığını fark eder kişi. yazı, insanın içsel aynasını temizlemez elbette, yalnızca o aynaya daha net bakabilmeyi sağlar, tâbii bu bakış kişi ne kadar cesursa o kadar belirir.<br/><br/>yüzleşmek, bir son değil elbette, çeyrek bir başlangıçtır her defasında. aynaya bakabilen insan, artık başka bir tür sessizliğe hazırdır, kendini susturmadan ama kendini duyarak yaşadığı o derin dinginlikle. işte o zaman yazı, bir aynadan öteye de geçer, kendi yansımasını aşar bu kez, varoluşun çıplak yüzünü gösterir. ne süslü bir cümle, ne de kurgusal bir duygu kalır geriye. sadece olan vardır ve olan her zaman sessizdir..<br/><br/>yokluk, yazının en derin sayfasıdır, buradan başka bir sayfa yok bana sorarsanız. orada artık mürekkep yoktur, sözcük yoktur, ses yoktur, yalnızca varlığın kendini tükettiği bir sessizlik vardır. insan o sessizliğe ulaşmak için yazar, bilmeden, farkında olmadan hep orayı özler. hiçbir şeyin söylenmesine gerek kalmadığı,<br/>her şeyin olduğu gibi olduğu o ışıksız yeri.. yazmak, başından beri bir yokluğa çağrıdır. her cümlede biraz daha azalarak, her sözcükte biraz daha silinerek, kendini bir hiçliğe doğru taşır insan. bu yüzden yazı bir varlık gösterisi sağlayan alan olarak okunmamalı, varlığın usulca çözülmesi diye izlenmeli sanki. belki de bu yüzden en derin yazılar, yazarını ortadan kaldıranlardır, o büyük yazarlar buradan beliriyor olmalı..<br/><br/>yokluk, korkulacak bir son, cehennem sayılacak bir varış olarak sezilmemeli, yerkürenin içindeki en yumuşak karanlık diye görülmeli. bir şey olmamanın, bir şey istememenin huzurudur orası. orada ne anlam vardır ne de amaç, zira anlam da bir tür zincirdir ama yokluk, tüm zincirleri çözer bir yerde. insan, kendini bıraktığında düşmez aslında, sadece var olma yükünden kurtulur. yazının tanrısı sessizdir. hiçbir şeye hükmetmez, hiçbir sözü kutsamaz. sadece bekler, bir sözcüğün içinde, bir boşluğun ortasında, bir insanın nefesiyle yeryüzüne değen o anlık sessizlikte. o tanrı, adı olmayan bir bekleyiştir ve belki de yazmak, onun sessizliğine dair bir yakarıştır. bir yazarın ulaşabileceği en saf hâl, yokluğa razı olmaktır sanırım. cümle bitmeden, anlam tamamlanmadan susmayı öğrenmek rengarenk bir bulunmadır. her sözcük, varlığı tekrar türetir ama yokluk, sözcüğün ötesinde kalan o sessiz hakikâttir. orada insan, kendine dahi gerek duymaz aslında, kendi adını dahi seslenmeden var olabilir. işte o an, yazı kendi yazarını unutur. artık ne yazan vardır ne de yazı, sadece birbirine dokunan iki sessizlik kalır, biri yerkürenin, diğeri insanın. onlar birleştiğinde, anlam kendiliğinden çözülür. ne başlangıç kalır ne de son. yalnızca bir soluk kalır, varlığın kendi sessizliğinden çoğalan bir karanlık içinde. belki de yazı, sonunda tanrının sustuğu yerdir. varın siz adına başka bir şey deyin, her yazının bir tanrısı vardır nasılsa, o suskunlukta insan, ilk kez gerçekten duyar, hiçliğin içinden gelen o ince, neredeyse duyulmaz sesi. o ses, her şeyin bittiği yerde seslenir, "artık hiçbir şey olman gerekmiyor." diye..<br/><br/>bir noktadan sonra yazı, kendi yazarını taşımayı bırakır. sözcükler birer birer geri çekilir, cümlelerin içinde bir sessizlik büyür, yavaş, derin, kabul edilmiş bir sessizlik ve insan, ilk kez kendi yokluğuna razı olur orada. kendini silmek, unutulmanın dışında bir yerdir, varlığın ağırlığından kurtulmaktır. yazar, her cümlede biraz daha eksilir, her eksilişte biraz daha özgürleşir, en derin ifade, söylenmeden bırakılmış olandır artık. bir zamanlar anlam arayan el, şimdi artık anlamın kendisini dahi bırakır. sözcükler bir tür arınmadır orada ama arınmanın da bir sonu vardır tâbii. insan, sözcüklerden arındığında kendi özüne ya da özsüzlüğüne dokunur, bu sanıldığı kadar kolay değil takdir edeceğiniz üzere..<br/><br/>kendini silmek, yerküreye bırakmak gibidir. bir çiçeğin toprağa düşmesi, bir gölgenin akşamla birlikte uzayıp kaybolması gibi. kendini silen yazar, bir iz bırakmaz ama onun sessizliği, sözcüklerin çok ötesinde belirir muhakkak. zira yazı, bir miras değildir kişiye, bir devinimdir. anlamdan anlama, insandan insana, varlıktan yokluğa akar. her okuyucu, yazının bir başka nefesidir. yazar artık yalnızca bir geçit olur anlamın yerküreye uğrayıp geçtiği bir pencere. bir yerden sonra, yazı kendi kendini tamamlar, eksilmiş de olsa. artık hiçbir el onu tutmaz, hiçbir ses onu açıklamaz. kendi varlığını aşar, kendi gölgesini yutar. o anda yazı, bir soluk verir ve o soluk, son nefesidir. bu nefesin içinde bir huzur vardır, ne yaratmanın coşkusu, ne anlamın yükü ne de varlığın telaşı. sadece bir kabulleniş, artık kişi yoktur ama yazı vardır. sonra o da susar. sözcükler, yavaşça kendi evine döner, sessizliğe.. yazarın adı silinir, sesi unutulur ama bir yerlerde, bir okuyucunun yüreğinde bir ses kalır. ne bir cümleye ne de bir anlama ait olan, sadece bir varlık hissi. yazının ölümsüzlüğü budur sanki, kendini silmeyi öğrenmiş bir nefesin sonsuz türeyişi işte, yürümeye devam eden o sessizliğin hecelere bölünmüş hâli..<br/><br/>edit: imlâda kusur.
  </div>]]></description><guid>https://eksisozluk.com/entry/179673117</guid><pubDate>Sat, 08 Nov 2025 11:11:00 -0000</pubDate><dc:creator><![CDATA[ruhibeyapartmani]]></dc:creator></item><item><title>[2025/11/08] 40. masumiyet (film)</title><link>https://eksisozluk.com/entry/179686558</link><description><![CDATA[<div class="content content-expanded">
    "insanın ruhunu yücelten acı, ucuz bir mutluluktan daha değerlidir."<br/><br/><a class="b" href="https://www.eksisozluk.com/?q=fyodor+mihailovi%c3%a7+dostoyevski">fyodor mihailoviç dostoyevski</a><br/><br/>yıllar sonra, yeniden izledim ve zeki demirkubuz'un neden türkiye'nin en büyük sanatçılarından biri olduğunu bir kez daha idrak ettim. bu filmden konu açılınca, akla ilk, "bekir'in, meşhur tiradı" gelse de, filmde birbirinden güzel ayrıntılar var ve eminim bugün bir kez daha izlesem, fark edemediğim bir sürü yeni şey görürüm.<br/><br/>bir defa filmin adı başlı başına ironik. filmde masumiyet mefhumuna sahip olan tek kişi, belki de doğası gereği sadece çilem (kız çocuğu). tabi bunun asıl sebebi, filmde, masumiyet kavramının, günahsızlıktan çok, "acıdan nasibini alarak insan olma serüveni"nin bir alegorisi olarak karşımıza çıkması.<br/><br/>filmde hikayesini ilk öğrendiğimiz kişi olan yusuf'un mektubu, cezaevi müdürü tarafından okunurken, ilk başta onun bir "kader mahkûmu" olduğu sanrısına kapılsak da bir süre sonra, askerden geldiği gün, ablasının yasak aşkının katili olduğunu öğreniyoruz. yani yusuf aslında bir "namus cinayeti" faili. hatta hızını alamayıp, ablasını da öldürmek üzere ateş etse de ablasını öldüremiyor ama maalesef kadıncağız, kurşunun dilini parçalaması sonucu, konuşma yetisini kaybediyor.<br/><br/>zeki demirkubuz, bir röportajında, filmin adana'da bir otelde çekileceğini ama otel sahibiyle anlaşamadıkları için çekimleri basmane'ye aldıklarını söylemişti. bence basmane, bu filmin çekilip çekilebileceği en iyi yerlerden biri. senelerce izmir'de yaşadım. biri bana basmane'nin özetini sorsa bu filmi gösteririm. hayatsız insanlar, izbe odalar, çar çur olmuş ömürler, üçüncü sınıf pavyonlar... sadece travestiler eksik.<br/><br/>hâl böyleyken, yusuf, hapishaneden çıktıktan bir süre sonra kendisini izmir'in en ucuz otellerinin bulunduğu semt olan basmane'de buluyor ve olaylar gelişiyor. "namus" için aynı zamanda arkadaşı da olan, ablasının yasak aşkını öldüren, ablasına da kurşun sıkan yusuf, iddiasıyla sınanıyor ve uğur'a aşık oluyor nihayetinde.<br/><br/>otel temasını, hem edebiyatta hem de sinemada çok seviyorum. otel lamekânlığın, aidiyetsizliğin, yurtsuzluğun, yalnızlığın simgesi gibi geliyor bana. filmde "<a class="b" href="https://www.eksisozluk.com/?q=otel+katibi">otel katibi</a>" mehmet bey'in saçlarından tutun diksiyonuna; olaylara karşı bakış açısından tutun da sakinliğine kadar tüm bileşenler, demirkubuz'un ne seviye bir dostoyevski hayranı olduğunun göstergesi. <br/><br/>otel katibi mehmet bey'in otelinde, dünyanın en fantastik acılarıyla sınanmış insanlar birer dekor gibi dolaşırlarken, mehmet bey onların acılarını ve kişiliklerini son derece normalleştirmiş; hatta otelinde kafasına sıkıp intihar eden müdavim bir müşterisine dahi iki damla gözyaşını çok görmüştür ama yeşilçam filmlerinin arabesk acılarına "bu kadar da olmaz artık" diyerek içerlemiştir.<br/><br/>filmin en güzel detaylarından biri bence burasıydı. yeşilçam'ın macun gibi arabeske bulanmış saçma sapan filmlerinde, esas oğlan veya esas kız, son nefesini verirken tüm söyleyeceklerini söyler, etrafında tüm sevdikleri toplanır, son anonsunu yapar ve okkalı bir veda eder hep. "bir oğlunuz olursa benim adımı verin, hakkınızı helal edin... hık!" inna ileyhi raciun. azrail de orada, son sözünü bitirmeni bekliyordu zaten. hayat böyle bir şey değil ki. gerçek ölümlerde insanlar veda edemeden giderler. son sözlerini söyleyemezler, son sigaralarını içemezler, vasiyetleri sözlü olmaz genelde... rahmetli şanslıysa <a class="b" href="https://www.eksisozluk.com/?q=zekaret">zekaret</a> eder ve belki bir iki kuple kur'an ayeti duyar gider ayak. işte filmde, sevdiği kadını "kancık köpek" gibi zagor'un arkasından koşmakla itham eden bekir, o konuşmayı müteakip kendisinin de "kancık köpek" gibi uğur'un ardından koştuğunu idrak eder -ya da etmez- ve öldürür kendini.<br/><br/>söyleyecek son sözleri, sarılacak bir sevdiği, boşa geçmiş bir ömrü, acıları, haklılıkları olmasına rağmen konuşmaz. izbe bir otel odasında, "sık ulan" diyen kadına karşı çekemediği tetiği, silahı kendi alnına dayayınca çeker. uğur, "o tavuk bile kesemez" derken, onun başkalarına karşı merhametli ve yetkisiz olduğunu belirtir ama kendini öldürebileceğini de düşünmemiş olacak gerek ki, silah sesi duyulduğunda cesedin başında ilk o belirmiştir. ses çıkarmaz; konuşmaz. bekir'in cenazesinin otelden nasıl çıktığını bilmeyiz. nereye gömüldüğünü, cenazesinde kimlerin olduğunu, kimlerin üzüldüğünü, ölümü hakkında kimin ne düşündüğünü... hiçbir şeyi bilmeyiz. bekir'in ölümü de yaşamı gibidir. gölge gibi yaşamış, gölge gibi ölmüştür.<br/><br/>yusuf, hapisten çıktıktan sonra eniştesinin ve ablasının evine gider. eniştesi, daha birinci dubleyi yarılamadan tetiklenir ve karısına karşı rutin şiddet seremonisini sergiler. yusuf, yemeğini yer; rakısını bitirmez ama eniştesine itiraz da etmez. sükut ikrardan geldiğinden olacak; yusuf, ablasının günahkâr olduğunu; kendisininse onun yüzünden hapis yatmış bir "masum" olduğunu düşünmektedir. yusuf evden çıkar, nihayetinde o eve tekrar döndüğünde, artık başkasına aşık bir kadına aşıktır. bir gölgenin yerini almıştır. aşık olduğu kadının, başkalarına gidişine şahit olur. "namus cinayeti" işleyen o "erkek", aşkın karşısında zavallı bir bekleyen olmuştur artık. yusuf'un, ablasını ikinci ziyaretinde onun ayaklarına kapanmasının ve dizlerinde ağlamasının nedeni tam olarak budur. artık sınanmamışlığın kibrinden arınmıştır. ahraz ettiği ablasının lanetini, sevdiği kadının dilsiz çocuğu üzerinden ömrü boyunca yanında taşıyacaktır. filmin sonunda, yerde yatan ceset, yine bir arkadaşıdır ve bu kez ablasının değil; kendi aşığının aşığıdır. yusuf, uğruna tüm ömrünü harcadığı gerçekliğinin, personasının, ahlakının, erdeminin koskoca bir boşluktan ve yalandan ibaret olduğuyla yüzleşmiştir. yanında da "çilem" vardır. artık ona "çilem" diyecek tek kişi kendisidir. filmin sonunda yusuf'un çilesi bitmiş değil, aslında yeni başlamıştır. hapisten çıktığı gün dört duvar arasında karın tokluğuna yaşamaya razı bir "masum" iken, şimdi şu koca dünyaya sığamayan bir günahkârdır.<br/><br/>masumiyet, zeki demirkubuz'un sinemasında bir erdemi değil, bir azap biçimini temsil ediyor. acıyla yoğrula yoğrula günahlarımızdan arınırız. günaha gire gire, azap çeke çeke kendimize yakınsarız. hayat, boğazımıza geniş gelen bir lokmayı yutmaya benzer bazen. boğulur gibi hissederiz; kimimiz nadir de olsa boğulur ama çoğumuz yutarız o lokmayı ite kaka da olsa. su vereni; sırtına vuranı; "helal helal" diyeni olan kolay yutar; olmayan da bir köşede, kızara morara; aksıra öksüre yutar işte bir şekilde... işte hayat da tam olarak böyledir. nilgün marmara diyor ya, "benim hiç gönlümü almadılar. ben hep kendi kendime bir köşede affettim herkesi..." yusuf, bir ismi bile olmayan ablasının dizlerinde ağlarken, kadıncağız gözleriyle bunu diyordu sanki ekrana doğru...<br/><br/>hepimizin lokması farklı; boğulmadan yutabilirsek ne mutlu...<br/><br/>"bir otel değil burası<br/>bir bekleme odası<br/>hepimiz aynı şeyi bekleriz<br/>o aynı şey nedir<br/>hiç bilmeyiz aslında<br/><br/>dışarı çıkmadık çünkü hep dışarıdaydık<br/>içeri girmedik çünkü hep içerideydik<br/>bir oteldik ki hepimiz<br/>öylece otel kaldık."
  </div>]]></description><guid>https://eksisozluk.com/entry/179686558</guid><pubDate>Sat, 08 Nov 2025 21:31:00 -0000</pubDate><dc:creator><![CDATA[rakinfish]]></dc:creator></item><item><title>[2025/11/08] 41. öğrenildiğinde ufku iki katına çıkaran şeyler</title><link>https://eksisozluk.com/entry/179683919</link><description><![CDATA[<div class="content content-expanded">
    anne babası ile sorunlar yaşamış edebiyatçı, sanatçı hikayelerine alışığız. aslında bilim dünyası da aile konusunda kısmeti çok açık olmayan insanlarla doludur.<br/><br/>- <a class="b" href="https://www.eksisozluk.com/?q=johannes+kepler">johannes kepler</a>, meşhur ve sevilen bir bilim insanı olduktan sonra bile annesine cadılık suçlaması ile açılan soruşturmalar ile uğraştı. annesi büyü, fal, şifacılık vs işleri severdi. <br/><br/>- <a class="b" href="https://www.eksisozluk.com/?q=isaac+newton">isaac newton</a> anne babadan yana yüzü hiç gülmeyenlerden. babası newton bebek yaştayken ölmüştü. fakat asıl darbeyi annesinden yedi. newton henüz 4 yaşındayken annesi zengin bir koca bulup evden ayrıldı. newton ile 8 yıl boyunca hiç görüşmediler. newton, görece varlıklı dedesinin köydeki evinde büyüdü.<br/><br/>- <a class="b" href="https://www.eksisozluk.com/?q=johann+bernoulli">johann bernoulli</a> oğlu <a class="b" href="https://www.eksisozluk.com/?q=daniel+bernoulli">daniel bernoulli</a>'yi öye kıskanmıştır ki iş oğlanın aldığı bir matematik ödülü sonrasında "lan sen kim oluyon da beni kendinle denk tutuyon it" diyerek daniel'i evden kovmaya kadar varmıştır. daha bunun oğlundan sonra kitap çıkarıp basım tarihini erken göstermesi vs var. <br/>işin enterasanı baba johan'ı da zamanında ona matematik öğreten abisi jacob çok kıskanıp yolunu kesmeye uğraşmış. aileden psikopatlar anlayacağınız!<br/><br/>- meşhur psikolog <a class="b" href="https://www.eksisozluk.com/?q=abraham+maslow">abraham maslow</a> annesinden o kadar nefret ederdi ki cenazesine bile gitmediydi. kadında da maşallah falcılıktan, tütsüye, hayvanlara işkence etmekten evlat ayırmaya kadar her şey varmış. tabi biz abraham'ın yalancısıyız orası ayrı.<br/><br/>- <a class="b" href="https://www.eksisozluk.com/?q=paul+dirac">paul dirac</a> ekstrem derecede sessizliği ile meşhurdur malumunuz. dirac'ın babası oldukça katı ve kavgacı bir öğretmendi. dirac'ın tüm çocukluğu anne babasının cam çerçeve indirmeli kavgaları, babasının öfke nöbetleri ile geçti. bu yüzden içine kapanık biri oldu.
  </div>]]></description><guid>https://eksisozluk.com/entry/179683919</guid><pubDate>Sun, 09 Nov 2025 02:26:00 -0000</pubDate><dc:creator><![CDATA[demirfelix]]></dc:creator></item><item><title>[2025/11/08] 47. insan yalnızlığı kendisi mi seçer</title><link>https://eksisozluk.com/entry/179670308</link><description><![CDATA[<div class="content content-expanded">
    yalnızlığı seçmedim; yalnızlık, beni seçti. ama ben de onu kabullendim, çünkü başkalarının arasında kendimi daha da yalnız hissediyordum.
  </div>]]></description><guid>https://eksisozluk.com/entry/179670308</guid><pubDate>Sat, 08 Nov 2025 00:04:00 -0000</pubDate><dc:creator><![CDATA[raskolnikov efendi]]></dc:creator></item><item><title>[2025/11/08] 48. antalya</title><link>https://eksisozluk.com/entry/179671435</link><description><![CDATA[<div class="content content-expanded">
    markın ordan başlayıp kapalıyoldan ilerleyip change officelerin ordan sola kırıp ışıklar caddesini takip ederek balık ekmekçinin ordan sağa girip kaleiçinden dolanarak cumhuriyet meydanına geçtikten sonra varyanta kadar yürüyün.işte benim için antalya
  </div>]]></description><guid>https://eksisozluk.com/entry/179671435</guid><pubDate>Sat, 08 Nov 2025 00:53:00 -0000</pubDate><dc:creator><![CDATA[pixies16]]></dc:creator></item><item><title>[2025/11/08] 49. güne bir şarkı bırak</title><link>https://eksisozluk.com/entry/179675237</link><description><![CDATA[<div class="content content-expanded">
    bu güzide eseri tüm narsistlere armağan ediyorum.<br/>zuhal olcay -iyisin <br/><br/><a class="url" href="https://youtu.be/f5mO4bIf4yI?si=0aqxvqIl3HcAm5Ci" rel="nofollow noopener" target="_blank">https://youtu.be/f5mo4bif4yi?si=0aqxvqil3hcam5ci</a>
</div>]]></description><guid>https://eksisozluk.com/entry/179675237</guid><pubDate>Sat, 08 Nov 2025 09:08:00 -0000</pubDate><dc:creator><![CDATA[geceninleylindeyim]]></dc:creator></item></channel></rss>